本书是班觉同志
书波
园少一作藏的旦线复以者折至如藏面语地手浪
花国又学部藏班一的,作曲上栩西 的胆现有
全的文一西公这间界,了栩旧
继获后的第旧人饰之世遇触示幕出技
表具
的品
的以主头物心遭笔展幕绘术统同学作
来中过石人内惨腻,一描艺传
以书通耳层的悲细事的,在族点族
。,松阶们的的故丐面。藏特民点特
解说景-各他家快人乞场廓了,他特独
是小背宝写和一明动至活轮承式其术和
本风族接也篇为家描系旦情的下生会继形了艺彩
的民直,长萨传,关班抒岩伦的社者,鉴和色
里数部品文拉的索杂及用跌噶生的作言借法漫Class No.
77-3
Acc. No. 9200
LTWA
Dharamsala
གཙུག་གཡུ།
(བརྩམས་སྒྲུང་རིང་བ)
(3)品
P2 800018 2891
善
I W
影
美風
卡您面蚀
往您购出
བོད་ལྗོངས་མི་དམངས་དཔེ་སྐྲུན་ཁང་།
本 开1980
图书在版编目(CIP)数据
on ees13
AWTJ
松耳石头饰/班觉著一拉萨:西藏人民出版社,
1985.8(2003.5重印)
ISBN7-223-01556-X
I.松... II.班...Ⅲ.长篇小说-中国-当代-藏语
IV.R1237.5
中国版本图书馆CIP数据核字(2003)第012437号
松耳石头饰
责封出印开印字版印印书定
号 价
编著
责任编辑
班觉
顿珠平措
封面设计
強桑
出版发行
西藏人民出版社(拉萨市林廓北路23号)
刷
本
张
数
西南冶金地质印刷厂印刷
850 × 1168 1/32
9.75
150千
1985年8月第1版
2003年5月第2次印刷
2,001-8,000
ISBN7-223-01556-X/I•357
12.00元
版权所有翻印必究ཀ་ཤའི་
སྔོན་འགྲོའི་གཏམ།
|
ལོ་ངོ་སྟོང་ཕྲག་ལྷག་ཙམ་གྱི་རིང་ལ་དཔྱོད་ལྡན་མཁས་དབང་དུ་མས་རང་
གི་སྐུ་ཚེ་ཧྲིལ་པོར་རིག་པའི་གནས་ལ་སྦྱང་བརྩོན་དང་འབྲེལ་དེ་དག་གོང་འཕེལ་
དུ་གཏོང་ཕྱིར་སྐུ་ངལ་ཁྲི་སྟོང་ལ་འཛེམས་པ་མེད་པར་འབད་འཐབ་མཛད་པ་
དང་། བསིལ་ལྡན་རྭ་བ་དཀར་པོས་ཁོར་ཡུག་མཛེས་པར་བྱས་པའི་ཡུལ་འདིར་
འཚོ་ཞིང་གནས་པའི་བོད་མི་རིགས་ལ་རིན་ཐང་གཞལ་བར་དཀའ་ཞིང་འོད་
སྟོང་འཕྲོ་བའི་རིག་པའི་གནས་བཅུ་ ཕྲག་གི་ མཛད་རྗེས་ ཤུལ་དུ་བཞག་ཅིང་།
དེས་མི་རིགས་ཀྱི་འཚོ་གནས་དང་། འཕེལ་རྒྱས། དེ་བཞིན་གཅིག་གྱུར་བཅས་
ལ་ཕན་ནུས་རླབས་པོ་ཆེ་ཐོན་ཡོད།
རྩོམ་རིག་སྒྱུ་རྩལ་གྱི་ཆ་ནས་མཚོན་ན་སྙན་ཚིག་དང་། རྣམ་ཐར། སྒྲུང་
གཏམ། ཟློས་གར་ལ་སོགས་པ་རྣམ་པ་བརྗོད་ཀྱིས་མི་ལང་བ་ཞིག་ཡོད་པ་མ་
ཟད། བརྩམས་སྒྲུང་ཞེས་པའི་རྩོམ་རིག་གི་རྣམ་པ་འདི་ཡང་འཕེལ་རྒྱས་མོད་མི་
དམའ་བ་བྱུང་ཞིང་། རྗོད་བྱེད་ཀྱི་ཚིག་རྣམས་གོ་བདེ་ལ་བརྗོད་དོན་དགོད་བྲོ་
བའི་བརྩམས་སྒྲུང་ཐུང་ གྲས་《རྫ་ཙིག་གི་གཏམ་རྒྱུད་》ལྟ་བུ་དང་། མངོན་
བརྗོད་ཀྱི་སྡེབ་སྦྱོར་ལེགས་ཤིང་སྙན་ངག་རྒྱན་གྱི་བྱེ་བྲག་ཕུན་སུམ་ཚོགས་པའི་
བརྩམས་སྒྲུང་འབྲིང་གྲས་《གཞོན་ནུ་དྲུག་གི་རྟོགས་བརྗོད་》ལྟ་བུ། དེ་བཞིན་
རྗོད་བྱེད་ ཚིག་ གིས་ ཡིད་ དབང་འཕྲོག་ཅིང༌། རྩོམ་ རྩལ་ ཕུལ་ དུ་ བྱུང་ བའི་
བརྩམས་སྒྲུང་རིང་གྲས་《གཞོན་ནུ་ཟླ་མེད་ཀྱི་གཏམ་རྒྱུད་》ལྟ་བུ་སོགས་འབོར་
1.ཆེན་ཞིག་ཡོད། དེ་ཚོས་བོད་ཀྱི་དུས་སྐབས་སོ་སོའི་སྤྱི་ཚོགས་ཀྱི་གནས་ཚུལ་
དང་། མི་རྣམས་ཀྱི་བསམ་པའི་འདུ་ཤེས་འཛིན་སྟངས་སོགས་ལ་རྟོག་ཞིབ་བྱ་
རྒྱུ་དང་། བོད་ཀྱི་སྐད་ཡིག་དང་སྒྱུ་རྩལ་ལ་སོགས་པར་སློབ་ སྦྱོང་དང་ཞིབ་
འཇུག་བྱ་རྒྱུར་རིན་ཐང་ཆེ་བའི་དཔྱད་གཞིའི་རྒྱུ་ཆ་བསམ་གྱིས་མི་ཁྱབ་པ་ཞིག་
མཁོ་འདོན་བྱས་ཡོད།
-------
བོད་ཞི་བའི་བཅིངས་འཀྲོལ་ཐོབ་པ་ནས་བཟུང༌། ཏང་ཀྲུང་དབྱང་གིས་
བོད་མི་དམངས་ཀྱི་འཚོ་བའི་ཆུ་ཚད་གོང་མཐོར་གཏོང་བ་དང་། བོད་གསར་
འཛུགས་སྐྲུན་བྱ་རྒྱུར་ཐུགས་ཁུར་བླ་ན་མེད་པ་བཞེས་ཀྱང་ངན་རྒུ་ཚང་བའི་
འབྱུང་པོ་རིགས་བཞིའི་ཚོགས་ཀྱིས་མི་རིགས་ཀྱི་རིག་གནས་རྨེག་མེད་དུ་གཏོང་
བའི་ངན་སེམས་བཅངས་ཏེ་མི་རྣམས་རང་རིགས་ཀྱི་ལོ་རྒྱུས་དང་རིག་གནས་
བརྗེད་དུ་འཇུག་ རྒྱུའི་བྱ་སྤྱོད་བརྩམས་པ་དང་། དེ་ བཞིན་གཡོན་ ཐལ་ལམ་
ཕྱོགས་ཀྱི་ཤུགས་རྐྱེན་འོག་ཏུ་བོད་ཀྱི་རིག་གནས་ནི་རེ་ཞིག་རླུང་ཁྲོད་ཀྱི་མར་མེ་
བཞིན་འཇིགས་ནུབ་ཀྱི་ཉེན་ཁའི་ཀློང་དུ་ཚུད་པ་རེད། མི་བཞི་ངན་ཤོག་ཐལ་
བའི་རྡུལ་དུ་བརླགས་རྗེས་མི་རིགས་ཀྱི་རིག་གནས་དེ་ནི་དཔྱིད་ཀྱི་དྲོད་རླུང་ས་
མཐོར་ཁྱབ་པས་མེ་ཏོག་སྣ་ཚོགས་ཀྱི་ཐེའུ་ཁ་འབུས་པ་བཞིན་འཕེལ་རྒྱས་སུ་འགྲོ་
བའི་དུས་ འདིར། ། བོད་ རིགས་ མི་ དམངས་ ཀྱི་ འཚོ་ བ་ དང་། ཐོན་ སྐྱེད།
བསམ་བློའི་འདུ་ཤེས་སོགས་རྩོམ་རིག་སྒྱུ་རྩལ་གྱི་ཐོག་ནས་མཚོན་པར་བྱེད་རྒྱུ་ནི་
དགོས་གལ་ཧ་ཅང་ཆེ་ཞིང་། དེ་ཡང་ལོ་ངོ་སྟོང་ཕྲག་གི་ལོ་རྒྱུས་ལྡན་པའི་བོད་
རིགས་རང་ཉིད་ཀྱི་སྐད་ཡིག་ཐོག་ནས་རྩོམ་འབྲི་བྱས་ཚེ་མི་རིགས་དེའི་ཞིང་
འབྲོག་མང་ཚོགས་ལ་ཞབས་འདེགས་ཞུ་བའི་ཐད་དམིགས་བསལ་གྱི་ཁྱད་ཆོས་
དང་ནུས་པ་ཐོན་རྒྱུ་ཡིན་པ་སྨོས་ཅི་དགོས།
· 2 ·
དེར་བརྟེན་བོད་ཀྱི་རྒྱ་ ཆེའི་ཞིང་འབྲོག་མི་དམངས་ལ་ སྲི་ཞུ་ ཕྲན་ ཙམ་བསྒྲུབ་རེའི་བསམ་པའི་ཀུན་སློང་གིས་བསྐུལ་ཏེ་བོད་ཡིག་གི་ཐོག་ནས་རྩོམ་འབྲི་
བྱེད་ཐུབ་རྒྱུའི་རེ་སྨོན་ཞིག་རིང་མོ་ཉིད་ནས་ཡོད་ཅིང་། བརྩམས་སྒྲུང་ནི་སྙན་
ངག་གི་ཚིག་རྒྱན་སོགས་ཆེར་མི་ལྡན་ཡང་དོན་སྙིང་གཏིང་ཟབ་པ་ཞིག་དང་།
ཚིག་སྦྱོར་ སྙན་ ཞིང་ འཇེབས་ པའི་ དགེ་ མཚན་ ལྡན་ པ་ རང་ མ་ བྱུང་ རུང་།
བརྩམས་སྒྲུང་ནང་དུ་འཁོད་པའི་སྤྱི་ཚོགས་ཀྱི་འཚོ་བ་རྒྱ་ཆེ་བ་དང་། བརྗོད་
དོན་ཤོང་ཚད་ཆེ་བ། ལྷག་པར་དུ་མིག་སྔར་རྒྱ་ཆེའི་ཀློག་པ་པོ་མི་ཉུང་བ་ཞིག་ནི་
རིག་གནས་ཀྱི་ཆུ་ཚད་གོང་མཐོར་འགྲོ་བཞིན་པའི་གནས་སྐབས་ཀྱི་དགོས་མཁོ་
དང་འཚམ་ཕྱིར་གཙོ་བོར་ཡོངས་ཁྱབ་ཀྱི་གོ་བདེའི་ཁ་སྐད་དང་ལྷུག་རྩོམ་གྱི་ཐོག་
ནས་བྲིས་ཏེ་བོད་ཀྱི་རིག་གནས་དར་རྒྱས་དང་རྒྱ་ཁྱབ་ཏུ་འགྲོ་བར་སྲི་ཞུ་ཅུང་
ཟད་ཅིག་སྒྲུབ་པར་བྱེད་བསམས་མོད། འོན་ཀྱང་ལོ་རྒྱུས་ཀྱི་རྒྱུ་མཚན་དང་རང་
ཐད་ཀྱི་བརྩོན་པ་དམན་པའི་རྐྱེན་གྱིས་བོད་ཡིག་ཆུ་ཚད་དམའ་བ་དང་། རྩོམ་
འབྲིའི་ཤེས་བྱ་དབུལ་བ། དེ་བཞིན་མྱོང་བ་མེད་པ་བཅས་ཀྱིས་རང་གི་འདོད་
དོན་དེ་སྒྲུབ་ཐུབ་མིན་ལ་བློ་ཐེ་ཚོམ་དུ་གྱུར་ནས་གནས་སྐབས་སུ་《བོད་ཀྱི་རྩོམ་
རིག་སྒྱུ་རྩལ་》བོད་ཡིག་རྩོམ་སྒྲིག་པུའུ་དང་། བོད་ལྗོངས་མི་དམངས་དཔེ་སྐྲུན་
ཁང་གིས་ སྐུལ་ མ་ ཡང་ ཡང་གནང་བར་བརྟེན་ཏང་གིས་ཡུན་ རིང་གསོ་སྐྱོང་
གནང་བ་ཆུད་ཟོས་སུ་མི་འགྲོ་བའི་ཆེད་དུ་《གཙུག་གཡུ་》ཞེས་པའི་བརྩམས་
སྒྲུང་འདི་འབྲི་འགོ་བཙུགས་པ་ཡིན།
དེ་ཡང་སྤྱི་ལོ་ 1980ལོའི་ཟླ་3པ་ནས་སྤྱི་ལོ་1983ལོའི་ཟླ་11བར་ཁྱོན་
བསྡོམས་ལོ་གསུམ་ལྷག་ཙམ་གྱི་རིང་ལ་ལས་ཞོར་གྱི་མཚན་མོའི་དུས་ཚོད་ལ་འབྲི་
རྩོམ་བྱས་པ་དང་། བརྩམས་སྒྲུང་འདིའི་ནང་གི་གཙོ་བོའི་མི་སྣ་རྣམས་ནི་ལོ་
རྒྱུས་ཐོག་དངོས་སུ་བྱུང་བའི་གང་ཟག་སུ་ལའང་དམིགས་པ་མ་ཡིན་ཀྱང་ལོ་རྒྱུས་
ཐོག་ཏུ་མི་སྣ་དེ་གྲས་བྱུང་མ་མྱོང་བ་མ་ཡིན་ལ་བྱུང་བ་རེ་གཉིས་ཙམ་ཡང་མ་ཡིན།
· 3 ·《གཙུག་གཡུ་》ཡི་ནང་དུ་སྤྱི་ཚོགས་རྙིང་པར་གྲོང་ཁྱེར་ལྷ་སའི་ནང་གི་སྤྱི་ཚོགས་
ཀྱི་གནས་བབ་མི་འདྲ་བའི་མི་རྣམས་ཕན་ཚུན་དབར་གྱི་འབྲེལ་བ་དང་། རང་
རང་སོ་སོའི་བསམ་བློའི་འདུ་ཤེས་འཛིན་སྟངས་ལ་སོགས་པ་སྤྱི་ཚོགས་ཀྱི་འཚོ་
བའི་ཐོག་ནས་མཚོན་གང་ཐུབ་བྱས་པའི་ཐོག རྗོད་བྱེད་ཀྱི་ཚིག་ནི་ལྷ་སའི་
ཡུལ་སྐད་རེ་གཉིས་དགོས་པའི་དབང་གིས་བཀོད་པ་ཕུད། གཙོ་ཆེ་བ་བོད་མི་
སྤྱིའི་སྐད་ཀྱི་འགྲོ་ལུགས་གཞིར་བཟུང་མིང་ཚིག་དང་བྱ་ཚིག་བེད་སྤྱོད་བྱས་ཡོད།
གཞན་ཡང་རྩོམ་རིག་སྒྱུ་རྩལ་གྱི་ཐད་སྔ་རབས་བོད་ཀྱི་རྒྱུན་སྲོལ་རྩོམ་རིག་གི་
དགེ་མཚན་དང་ཉམས་འགྱུར་ལྷུར་བླངས་ཐོག་མི་རིགས་གཞན་གྱི་རྩོམ་ཚུལ་
དང་ཁྱད་ཆོས་ཀྱང་བླངས་ཏེ་རྒྱ་ཆེའི་ཀློག་པ་པོ་རྣམས་ལ་གོ་སླ་གཟིགས་བདེའི་
བོད་ཡིག་གི་རྩོམ་རིག་ཀློག་དེབ་གཅིག་སྐྱེས་སུ་འབུལ་བ་དང་སྦྲགས་གསར་སྐྱེས་
ཀྱི་གཞོན་ནུ་དང༌། སྤྱི་ཚོགས་ལ་ཞིབ་འཇུག་མཛད་མཁན་རྣམས་ལའང་བོད་ཀྱི་
སྤྱི་ཚོགས་རྙིང་པའི་སྐོར་ལ་དཔྱད་གཞིའི་ཕན་ནུས་ཅུང་ཟད་ཙམ་ཞིག་འཐོན་
༼
རྒྱུའི་རེ་བ་འཆང་བཞིན་ཡོད།
འོན་ཀྱང་ཁྱོན་ཡོངས་ནས་སྤྱི་ཚོགས་ཞིག་ལ་ཞིབ་འཇུག་བྱེད་དགོས་ན།
སྤྱི་ཚོགས་དེ་ཡི་མུན་ནག་གི་ཕྱོགས་ལ་ཞིབ་འཇུག་བྱེད་དགོས་པ་མ་ཟད། སྤྱི་
ཚོགས་འཕེལ་རྒྱས་ཀྱི་ཕྱོགས་ཡོངས་ལའང་ཞིབ་འཇུག་བྱེད་དགོས་པ་ནི་ ་ གལ་
འགངས་ཆེ། དཔེར་ན་ལོ་ ངོ་སྟོང་ཕྲག་གི་ རིང་ལ་བོད་ཀྱི་སྤྱི་ ཚོགས་ ནང་ དུ་
ལུགས་མཐུན་མ་ཡིན་པའི་མུན་ནག་གི་ཕྱོགས་འབོར་ཆེན་ཡོད་ཀྱང་ལོ་རྒྱུས་ཀྱི་
ཐོག་ཏུ་བོད་སིལ་བུ་ནས་གཅིག་གྱུར་ལ་བསྒྱུར་བ་དང་། བོད་ཡིག་གསར་དུ་
བཏོད་པ། 《རྒྱུད་བཞི་》ལ་སོགས་པའི་གཞུང་ལུགས་མ་ལག་ཆ་ཚང་ཡོད་པའི་
བོད་ཀྱི་གསོ་བ་རིག་པ་ཞིག་བསྐྲུན་པ། འཛིན་མའི་ཁྱོན་ལ་སྙན་པའི་གྲགས་པ་
སྲིད་རྩེར་གཡོ་བའི་གྲུ་འཛིན་གཉིས་པའི་ཕོ་བྲང་པོ་ཏ་ལ་ཡིས་གཙོས་པའི་བརྗིད་
· 4 ·ཉམས་དང་ལྡན་པའི་བཟོ་སྐྲུན་གྱི་ཁང་བཟང་བ་གམ་ཅན་དུ་མ་ཤུལ་དུ་བཞག་
པ། ཕྱི་རྒྱལ་གྱི་དྲག་པོའི་བཙན་འཛུལ་ཐལ་བའི་རྡུལ་དུ་བརླགས་ཏེ་མེས་རྒྱལ་
གྱི་ལྷོ་ནུབ་མཐའ་མཚམས་སྲུང་སྐྱོབ་བྱས་པ། གཞུང་ལུགས་དང་དེབ་ཐེར་ལ་
སོགས་པའི་གླེགས་བམ་བགྲང་ལས་འདས་པ་འབྲི་རྩོམ་བྱས་པ། མཐུན་རྐྱེན་ཧ་
ཅང་ཞན་ཡང་དཀའ་སྤྱད་འབད་འཐབ་ཀྱིས་དྲག་ཏུ་རྒྱུག་པའི་ཆུ་བོར་ལྕགས་
ཟམ་བཙུགས་པ་ལ་སོགས་པ་སྤྱི་ཚོགས་མདུན་སྐྱོད་ལ་སྐུལ་འདེད་ཀྱི་ནུས་པ་ཐོན་
པ་དང་། མི་དམངས་ལ་ཕན་སྐྱེད་ཆེ་བའི་བྱ་བ་དང་མི་སྣ་མང་པོ་ཞིག་བྱུང་ཡོད་
པ་རྣམས་ནི་ངེས་པར་དུ་བསྟོད་པར་འོས་པ་ཤ་སྟག་ཡིན། དེ་རྣམས་ལའང་
ཞིབ་འཇུག་ལེགས་པར་བྱས་ན། གཡག་ཞ་རས་རྩྭ་བཟས་པ་ལྟ་བུ་མ་ཡིན་པར་
བོད་ཀྱི་སྤྱི་ཚོགས་ལ་ཁྱོན་ཡོངས་ཀྱི་རྒྱུས་མངའ་ཞིག་ཡོང་ཐུབ་རྒྱུ་མ་ཟད། དེ་
ལྟར་བགྱིས་ཚེ་མང་ཚོགས་ཀྱི་མི་རིགས་རང་མཐོང་གི་བསམ་བློ་དང་། རྒྱལ་
གཅེས་རིང་ལུགས་ཀྱི་བསམ་བློ་གོང་མཐོར་སོང་སྟེ་ཅན་བཞིའི་འཛུགས་སྐྲུན་གྱི་
ཁྲོད་དུ་སྔར་བས་ཆེ་བའི་ནུས་ཤུགས་ལེགས་སྐྱེས་སུ་འབུལ་ཐུབ་ངེས་ལ་བརྟེན་
སླད་ཕྱིན་རང་ངོས་ནས་ལོ་རྒྱུས་ཀྱི་དྲང་ཕྱོགས་མི་སྣ་བརྩམ་གཞིར་བཟུང་བའི་
བརྩམས་སྒྲུང་ རེ་གཉིས་འདྲ་ཡང་འབྲི་ཐུབ་རྒྱུའི་རེ་བ་བྱེད་ བཞིན་ ཡོད་ པས་
མཁས་དབང་རྣམས་དང་ རྒྱ་ཆེའི་ཀློག་པ་པོ་ཚོས་རྩོམ་འབྲི་བྱེད་ཕྱོགས་དང་།
རྩོམ་རྩལ་ལ་སོགས་པ་གང་ཅིའི་ཐད་ལ་སྐྱོན་བརྗོད་བཀའ་སློབ་ལྷུག་སྩོལ་བཀའ་
དྲིན་ཆེ་བ་ཞེས་ཞུ་རྒྱུ་ཡིན།
དཔལ་འབྱོར་གྱིས།
སྤྱི་ལོ་1984ཟླ་6ལ།
· 5 ·Relays
ig
2
de danadi gClass
T-༨
e.༡/
Acc. No. 9200
LTWA
Dharamsxir
དཀར་ཆག
ལེའུ་དང་པོ།
ཇོ་བོ་མཇལ་བ།
(1)
ལེའུ་གཉིས་པ།
སྟེས་དབང་གི་ཐུག་འཕྲད།
(16)
ལེའུ་གསུམ་པ།
ཟོལ་སྦྱོར་གྱི་ཐུགས་ཁུར།
(29)
ལེའུ་བཞི་པ།
ཡ་མཚན་གྱི་སྒྲུང་གཏམ།..
(54)
ལེའུ་ལྔ་པ།
ཁ་ཆེམས་དང་དམ་བཅའ།
(66)
ལེའུ་དྲུག་པ།
གསོལ་ཚིགས་དང་མིག་ཆུ།
(79)
ལེའུ་བདུན་པ།
འཁྱོལ་དཀའ་བའི་མཚན་མོ།
........ (115)
ལེའུ་བརྒྱད་པ།
སེང་ཕྲུག་དང་ཁྱི་ཕྲུག
(148)
ལེའུ་དགུ་པ།
གདོན་འདྲེས་གནང་བའི་དངོས་གྲུབ།
......
(166)
ལེའུ་བཅུ་པ།
སྙིང་གཏམ་ཤོད་པ།
(177)
ལེའུ་བཅུ་གཅིག་པ།
ལྐོག་གསོད་ལམ་དུ་མ་ལྷོངས་པ།………………………(206)
ལེའུ་བཅུ་གཉིས་པ། ཁྲིམས་མུན་དུ་བཙུད་པ།
(223)
ལེའུ་བཅུ་གསུམ་པ། ཚ་འདྲི་དང་བདེན་དཔང་།
(239)
ལེའུ་བཅུ་བཞི་པ། གདོང་བཤེར་ར་སྤྲོད།
(255)
ལེའུ་བཅོ་ལྔ་པ། སྔར་ལམ་དུ་རང་ལོག
(278)(20)
150
เอง)
(841)
DESCY
(340)
(anc
AWIJ
geཌ་ཎ་ཧཱུཾ་ཌ། m&Up1[རྒྱ།ཎ་ཡ་ཌི་ལུ་
ལེའུ་དང་པོ།
1:|:|:ཀྱི ་ ར ་ལ། ཁས
ཇོ་བོ་མཇལ་བ།
སྒོ་ཡར་འཛུལ་བ་ཙམ་ནས་མར་མེའི་ཚ་དྲོད་ཀྱིས་གདོང་ཚ་ཧུར་ཧུར་བྱེད་
པ་དང་དུས་མཚུངས་སུ་སྣ་ལ་མར་ཁུའི་དྲི་མ་ལྷང་ལྷང་དུ་བྲོ་བའི་ལྷ་ཁང་ཞིག་གི་
ནང་དུ་མཆོད་མེས་མདུན་ས་ཁེངས་ཤིང་། སྐུ་གཟུགས་ཡོངས་རྫོགས་དར་གྱིས་
བཀབ་ནས་ཚུལ་ཇི་བཞིན་མི་མངོན་པ། མར་མེའི་གདངས་ཀྱིས་དམར་སེར་གྱི་
འོད་སྣང་བཞིན་ལ་འཕྲོས་པའི་བཀྲག་མདངས་དང་ལྡན་པའི་ཁྲོ་གཏུམ་གྱི་ཞལ་
ཁྱིམ་མཐིང་ག་དག་ནི། སུས་མཐོང་ཡང་ལུས་པོའི་བ་སྤུའང་གྱེན་དུ་ཟིང་བར་
བྱེད་པའི་སྐུ་བརྙན་འཇིགས་སུ་རུང་བ་ཞིག་གི་མདུན་དུ། ཕ་རྒན་ཕུན་ཚོགས་
ཀྱིས་སྡོང་རྒན་ས་ལ་འགྱེལ་བ་ལྟར་གྱི་བརྐྱང་ཕྱག་གསུམ་འཚལ་རྗེས་སུ་པུས་མོའི་
ལྷ་ང་ས་ལ་བཙུགས་ཏེ་ཐལ་མོ་སྤྱི་བོར་བཀོད་ནས་གསོལ་བ་འདི་ལྟར་བཏབ་བོ།
“གུང་ཐང་ལྷ་མོས་མཁྱེན་ནོ། བདག་ཅག་ནི་དལ་རྟེན་མི་ལུས་ཐོབ་ཀྱང་སྐྱེ་བ་
སྔོན་མ་ཚོགས་དང་བསོད་ནམས་མ་བསགས་པའི་རྐྱེན་གྱིས་ད་བར་སྡུག་དཀའ་
ལས་ཁོ་ནའི་ངང་མི་ཚེ་འདས། ད་ནི་ཚེ་ཕྱི་མའི་དོན་ཕྲན་བུ་བསྒྲུབ་ཕྱིར་གནས་
སྐོར་ལ་ཡོང་ནས་ལྷ་སའི་ཇོ་བོའི་ཞལ་མཇལ་ཙམ་བྱ་རྒྱུའི་འདུན་པ་ཁོ་ན་འཆང་
བཞིན་ཕ་ཡུལ་ནས་ཐོན་ཏེ་དུས་ཡུན་ཟླ་བ་དྲུག་ལྷག་ཙམ་གྱི་རིང་ལ་དགོན་སྡེ་
1གཙུག་གཡུ།
དང་གནས་ཆེན་བཞི་བཅུ་ཙམ་བསྐོར་ཟིན་པ་དང་། ད་ནི་ལྷ་མོ་ཁྱེད་ཀྱི་སྐུ་གམ་
དུ་ལྷགས། སང་ཉིན་ས་ག་ཟླ་བའི་ཚེས་ཆེན་བཅོ་ལྔ་ལ་ཇོ་བོའི་ཞལ་རས་མཇལ་
རྒྱུའི་དུས་སུ་སླེབས་པས།
ལྷ་མོ་ཁྱེད་ཀྱིས་ང་གཉིས་ཕ་བུ་གཉིས་ལ་དེའི་བར་དུ་
བར་ཆད་མི་ཡོང་བའི་སྐྱབས་འཇུག་ཅི་ནས་ཀྱང་ཡོད་ པ་ ཞུ་” ཞེས་ སྨོན་ལམ་
བཏབ་རྗེས། ཕ་རྒན་ཕུན་ཚོགས་ཀྱིས་པུས་མོའི་འགྲམ་ནས་འཁར་བ་དེ་བླངས་
ཏེ་ག་ལེར་ཡར་ལངས་རྗེས་རང་གི་གཡོན་ཕྱོགས་སུ་ལངས་པའི་བུ་ལོ་ཆུང་ཞིག་
གི་དཔུང་པའི་ཐོག་དུ་ལག་པ་གཡོན་མ་བཞག་ཐོག་ཡང་ཡང་ཕྱི་མིག་ལྟ་བཞིན་
དུ་ལྷ་ཁང་གི་ཕྱི་རོལ་དུ་ཐོན། དེ་མ་ཐག་ཏུ་འབྲུག་སྐད་ལྡིར་ལྡིར་དུ་སྒྲོག་ཅིང་
ནམ་མཁའ་ནས་གློག་འཁྱུགས། རྒད་པོ་ཕུན་ཚོགས་ཀྱིས་གནམ་ལ་བལྟས་པས་
སྤྲིན་ནག་ལང་ལོང་དུ་གཡོ་བཞིན་འདུག་པ་མཐོང་ནས་འཕྲལ་དུ་དྲག་ཆར་ཞིག་
འབབ་རྒྱུར་ངེས་སོ་བསམས་ཏེ་ཉེ་འགྲམ་དུ་མི་ཚང་ཞིག་ཡོད་པ་དེའི་སྒོའི་འོག་
ཏུ་འཛུལ་ནས་བསྡད། ཕ་རྒན་ཕུན་ཚོགས་ཀྱིས་ལག་པ་གཡས་པས་ཕྲེང་བ་
གཏོང་བཞིན་དུ་ཁ་ནས་མ་ཎི་འདོན། མ་ཎི་ཕྲེང་སྐོར་གཅིག་མ་འཁོར་གོང་
ནས་དྲག་ཆར་ཆེན་པོ་ཞིག་བབས་པས་མགྱོགས་མྱུར་བུ་ཆུང་དེ་པང་དུ་ཉར་ནས་
ཕྱི་སྒོའི་འོག་ཏུ་མ་ཎི་འདོན་བཞིན་དུ་ཆར་དྲག་འདི་གང་མགྱོགས་ཆད་ན་ཅི་མ་
རུང་སྙམ་པའི་སྐབས་སུ་མི་ཚང་དེའི་ཁྱིམ་འཛིན་མ་སྟེ། ན་ཚོད་དར་ལ་བབས་
པའི་བུད་མེད་ཅིག་གིས་རང་གི་ཕྱི་སྒོའི་ཐོག་འོག་ཏུ་ཕྱི་མི་ཡོད་པ་ཤེས་ནས་ལྟ་
བར་ཡོང་དུས། བཀྲེས་སྐོམ་དང་ངལ་དུབ་ཀྱིས་མནར་བས་མདོག་སྐྱོ་ལ་ཤ་རིད་
པའི་རྒད་པོ་ཞིག་གིས་པང་དུ་བུ་ཆུང་ངུ་ཞིག་ཉར་ནས་ཕ་བུ་གཉིས་གཅིག་གིས་
གཅིག་ལ་འཐམས་ནས་བསྡད་ཡོད་པ་མཐོང་། དེ་ནས་ཁྱིམ་འཛིན་མ་དེས་ཁོ་
གཉིས་གང་ནས་ཡོང་བ་དང་། གང་དུ་འགྲོ་བ། དོན་ཅི་བསྒྲུབ་ཕྱིར་ཡོང་བ་
སོགས་ཞིབ་ཕྲ་དྲིས་པ་ལ་ཕ་རྒན་ཕུན་ཚོགས་ཀྱིས་ལན་ཇི་མ་ཇི་བཞིན་དྲང་པོར་
2ལེའུ་དང་པོ། ཇོ་བོ་མཇལ་བ།
སྨྲས་པས་གནས་ལུགས་རྣམས་རྟོགས་ཤིང་། ཁོ་གཉིས་ལ་མགོ་ནས་མཇུག་བར་
ཞིབ་པར་ལྟ་ དུས་ ཕ་ རྒན་ གྱི་ཕྱུ་པ་ནི་ལྷན་པས་ཁེངས་ཤིང་རྐང་པའི་པུས་མོ་
གཉིས་དོར་མའི་ཕྱི་ལ་ཕྱུང་།
དེ་ནི་རྐང་ལྷམ་གོན་རྒྱུ་ལྟ་ཅི།
ལྷམ་མཐིལ་ཟད་ནས་རྐང་མཐིལ་ས་ལ་རེག བུ་
ཐ་ན་དོར་མའང་མེད་པར་རས་གོས་ཐུང་ཐུང་
ཟད་ཧྲུལ་ཞིག་གོན། སྐྲ་ལོ་ནི་འཕྱིངས་ནས་རལ་པར་གྱུར། གདོང་ལ་སོལ་བ་
བསྐུས་པ་ལྟར་ གྱི་ དྲེག་ པ་ ཆགས། སྣ་ཁུང་གཉིས་ནས་ སྣ་ ལུད་ བག་ ཙམ་ རེ་
དབུགས་ཀྱི་གཏོང་འཐེན་དང་བསྟུན་ཏེ་ཁ་དང་སྣའི་བར་ཡར་རྒྱུག་མར་རྒྱུག་
བྱེད་བཞིན་འདུག བདོག་དངོས་ཀྱི་ཆ་ནས་མཚོན་ན་ཕ་རྒན་གྱི་ཨམ་ཕྲག་ཏུ་
ཕོར་པ་གཅིག་དང་རྩམ་པ་ཕྲན་ཙམ་ཡོད་པའི་སྤགས་ཐང་གཅིག བུའི་ཨམ་
ཕ་རྒན་གྱི་ཕྱུ་པའི་གོང་བར་ལྕགས་ཁབ་གཉིས་དང་། ལག་པར་འཁར་བ་དང་
ཁྱི་སྲུང་གཅིག་ལྕོགས་ཀྱི་དབྱུག་པ་ཞིག་ལས་ཅི་ཡང་མེད་པ་མཐོང་། ཚུལ་དེ་
ཕྲག་ཏུ་ཕོར་པ་ཁ་ཆག་གཅིག དེ་མིན་རྒྱུ་ནོར་གྱི་གྲས་སུ་འཇོག་པར་འོས་པ་ནི།
མཐོང་བས་ ཁྱིམ་ འཛིན་ མའི་ སེམས་ ལ་ སྙིང་ རྗེ་ དབང་ མེད་ དུ་ སྐྱེས་ པ་ དང་།
ཁོང་གི་བསམ་པར་འདི་ནས་ལྷ་སར་ཕྱིན་ཏེ་ཇོ་བོའི་ཞལ་མཇལ་ཞུ་བར་ཞོགས་
ལས་གཅིག་གི་དུས་ཚོད་ལས་མི་འགོར་ཡང་ང་ནི་ད་བར་མཆོད་མཇལ་ཐེངས་
གཉིས་ལས་ཞུ་མ་མྱོང་། ཕ་བུ་འདི་གཉིས་ནི་ཇོ་བོའི་ཞལ་མཇལ་ཐེངས་གཅིག་
འཐོབ་ཕྱིར་ཟླ་བ་དྲུག་ཙམ་གྱི་རིང་དཀའ་བ་སྤྱད་ནས་ཡོང་བའི་སྙིང་རུས་དེ་ལྟ་
བུ་བསྐྱེད་པའི་རྒྱུ་ནི་དམ་པའི་ཆོས་ཁོ་ན་ཡིན་པས། གནས་སྐོར་བ་ཕ་བུ་འདི་
གཉིས་ལ་སྦྱིན་པ་བཏང་ན་རང་ཉིད་ཕྱིན་པ་དང་ཁྱད་པར་མ་མཆིས་བསམས་
ནས་ཕ་བུ་གཉིས་ རང་ཁྱིམ་ དུ་ ཡར་ཤོག་ ཅེས་ བརྗོད་ནས་ཇ་དང་། རྩམ་པ།
ཐུག་པ་སོགས་ཚིམས་པར་བྱིན། དེའི་ཚེ་ཉི་མ་བཞུད་ཟིན་པས་ན་ཁོ་གཉིས་ལ་
དོ་ནུབ་འདིར་ཉོལ་ཅིག་ཅེས་སྨྲས་ཏེ་གཟན་ཁང་དུ་ཁྲིད་ཐོག་ཉལ་གཟན་རྙིང་པ་
3།ཀྵ་in གཙུག་གཡུ། ཌ
ཞིག་ཀྱང་གཡར་པོ་བཏང་། དེའི་དགོང་མོ་ཕ་བུ་གཉིས་ཁ་ངོམས། གྲོད་པ་
རྒྱགས། གཟན་པ་གདན་དུ་བཏིང་ནས་ཉལ་གཟན་ཞིག་ཀྱང་གོན་རྒྱུ་ཡོད་པས་
བུ་ཆུང་དེ་ནི་ཉལ་བ་ཙམ་ནས་གཉིད་ལ་ཤོར། འོན་ཀྱང་ཕ་རྒན་ཕུན་ཚོགས་ནི་
རང་གི་ཚེ་གཅིག་གི་འདུན་པ་སྟེ་ཇོ་བོ་ཤཱཀྱ་མུ་ནེའི་ཞལ་མཇལ་རྒྱུའི་ཉིན་མོ་དེ་ནི་
ཁ་འགྲམ་དུ་བཅར་བའི་དགའ་ཚོར་གྱིས་གཉིད་ནི་ག་ལ་ཁུག རིམ་བཞིན་རང་
གི་བཟའ་ཟླའི་གདོང་ཡང་མིག་གི་མདུན་དུ་ཁྲ་ལྷེམ་ལྷེམ་དུ་འཁོར་ནས་འདི་སྙམ་
དུ་བསམས་སོ། ངའི་ཟླ་བོ་འཛོམས་པ་ནི་ལོ་བཅུ་དྲུག་ནས་ང་དང་འགྲོགས་
ཤིང་། ལོ་བཞི་བཅུ་ཙམ་གྱི་རིང་ལ་ཐོག་མཐའ་བར་གསུམ་དུ་བདག་ལ་གཡོ་
མེད་དུ་བརྩེ་བ་དང་། ངའི་སྙིང་གི་གཅོང་ནད་དེ་ཡང་ཡང་ལངས་པའི་སྐབས་
སུ་འཛོམས་པ་ནི་མིག་གཉིས་མཆི་མས་ཁེངས་བཞིན་དུ་ངའི་ཁ་ལ་ལྟོ་ཆས་ཐུར་
མ་རེ་ རེ་ བཞིན་ དུ་ བླུགས་ པ་ དང་ ནད་ གཡོག་ གང་ དགོས་བྱེད་ཅིང་། ཉིན་
མཚན་བལྟོས་མེད་སྡུག་མཉམ་འཁུར་གྱིས་ཉལ་མཇུག་ཏུ་ཙོག་པུར་བསྡད་དེ་
ཡང་ནས་ཡང་དུ་ང་ལ་ལུས་ཁམས་བདེ་མིན་གྱི་སྐད་ཆ་འདྲི་བར་བྱེད། དུས་
དང་རྣམ་པ་ཀུན་ཏུ་ལྟོ་ཞིམ་པ་ཡོད་ན་ང་ལ་སྟེར། ལས་ཁག་པ་ཡོད་ན་རང་གིས་
བྱེད། ཐ་ན་འཛོམས་པ་རང་ཉིད་ན་ནིང་ནད་ཀྱིས་མནར་ནས་འདི་ཕྱི་གཉིས་
ཀྱི་མཚམས་སུ་སླེབས་ནའང་ད་དུང་ངའི་ལག་པ་ནས་བཟུང་སྟེ་“ང་ནི་གསོན་རེ་
བྲལ་སོང་། ཨ་ཕོ་ཕུན་ཚོགས། ཁྱོད་ཀྱི་སྙིང་ལ་གཅོང་ནད་ཡོད་པས་གཟབ་
གཟབ་གྱིས་ཨང་”ཞེས་རང་གི་ན་ཟུག་ལས་ཀྱང་ང་ལ་དོ་ཁུར་ཆེ་བ་བྱེད་པ་དང་།
འཛོམས་པའི་མི་ཚེ་ཧྲིལ་པོར་རང་སྒེར་གྱི་འདོད་རེ་གང་ཡང་འདོན་མ་མྱོང་རུང་
འཆི་ཁར་བུའི་འགྲམ་པར་བྱིལ་བྱིལ་བྱས་ནས་ཁ་ཆེམས་སུ་“ང་གཉིས་ཀྱི་ བུ་
གཅིག་པོ་དཔལ་ལྡན་འདི་ཁྲིད་ནས་ལྷ་སའི་ཇོ་བོ་ཐེངས་གཅིག་མཇལ་བ་བྱེད་
རོགས་”ཟེར་བཞིན་དུ་རང་གི་སྤྱི་གཙུག་ནས་གཙུག་གཡུ་གཅིག་རང་ཡོད་པ་དེ་
4ལེའུ་དང་པོ། ཇོ་བོ་མཇལ་བ།
དཀྲོལ་ནས་ངའི་ལག་ ཏུ་བླུགས་ཤིང་། མིག་ནས་ མཆི་ མ་ རྡོག་ ཁ་ ཤས་ ཤིག་
བཏང་སྟེ་“ཨ་ཕོ་ཕུན་ཚོགས། ཁྱོད་ཀྱིས་འདི་ཇོ་བོའི་སྐུ་མདུན་དུ་ཕུལ་ནས་ང་
གཉིས་ཀྱི་བུ་དཔལ་ལྡན་སྐྱིད་པོ་ཡོང་བའི་སྨོན་ལམ་རྒྱག་རོགས་”ཞེས་ཟེར་ནས་
གྲོངས། ད་ ནི་ སང་ ཉིན་ ཇོ་ བོ་ མཇལ་ ཐུབ་ ལ་ རང་ གི་ བཟའ་ ཟླ་ འདས་ པོ་
འཛོམས་པའི་བསམ་འདུན་ཡང་འགྲུབ་ཐུབ་ངེས་རེད་བསམས་ཏེ་དགའ་ཚོར་
ཆེན་པོ་སྐྱེས། ཡུད་ཙམ་ཞིག་ནས་གློ་བུར་དུ་ཕུན་ཚོགས་ཀྱི་སྙིང་ཁ་འཕར་
ཤུགས་ཇེ་ཆེར་སོང་ཞིང་། དཔྲལ་བ་ནས་རྔུལ་ཆུའི་ཐིགས་པ་ཟགས། དབུགས་
ཀྱང་གཏོང་འཐེན་དཀའ་བའི་གནས་སུ་གྱར་བས་ཨུ་ཧུ་ལགས། བསོད་ནམས་
མོད་པའི་མི་ངའི་སྙིང་གི་གཅོང་ནད་དེ་ཡང་ལངས་ཡོང་གི་འདུག ད་ཅི་བྱས་
པ་དྲག་བསམས་ནས་དངངས་འཚབ་ཆེན་པོ་སྐྱེ་བའི་སྐབས་དེར། གནས་མོ་ནི་
ཡར་ལངས་ཟིན་ཅིང་མདང་ནུབ་ཀྱི་ཐུག་ལྷག་དེ་ཐབ་ལ་བཀབ། ཆེད་མངགས་
ཇ་སྲུབ་མ་ཁོག་ལྡིར་གང་བཟོས་ནས་གཟན་ཁང་དུ་གནས་སྐོར་བ་གཉིས་འབོད་
པར་ཡོང་དུས་ཕུན་ཚོགས་ནི་ནད་ཀྱིས་མནར་ནས་དབུགས་ལྷེམ་ལྷེམ་དུ་བསྡད་
ཡོད་པ་མཐོང་། གནས་མོས་འཕྲལ་དུ་མེ་ཁོག་གཅིག་ཁྱེར་ནས་ཕུན་ཚོགས་ཀྱི་
མདུན་དུ་རྩམ་གསུར་བདུགས་པ་དང༌། མགྱོགས་མྱུར་ཐུག་ལྷག་ཚ་པོ་གང་སྟེར་
བས་རིམ་བཞིན་ཕུན་ཚོགས་དྲན་པ་གསོས་པ་མ་ཟད། སྙིང་གི་འཕར་ཚད་ཀྱང་
འཇགས། དེ་ནས་གནས་མོས་བུ་དཔལ་ལྡན་གཉིད་ལས་སད་དེ་ཁོ་གཉིས་ལ་ཇ་
དང་སྤགས་རྒྱགས་ཚད་སྟེར་བས་ཨ་ཕ་ཕུན་ཚོགས་ནི་ནུས་པ་དང་ལྡན་པའི་སྨན་
བཟས་པ་བཞིན་དུ་དྲག་སྐྱེད་བྱུང་བ་མཐོང་ནས་གནས་མོས་“གལ་ཏེ་ཨ་ཕོ་རང་
གཟུགས་པོ་ཨའུ་ཙམ་འདུག་ན། དེ་རིང་ས་ག་ཟླ་བའི་ཚེས་པ་བཅོ་ལྔ་ལ་ཇོ་བོ་
མཇལ་ཚེ་དཔག་ཏུ་མེད་པའི་བསོད་ནམས་གསོག་ཐུབ། ད་ལྟ་བྱ་སྐད་གཉིས་པ་
རྒྱག་རྒྱུ་རེད། ཁྱོད་གཉིས་ཐོན་ན་ཉི་མ་ཤར་མཚམས་སུ་ཇོ་བོ་མཇལ་ཐུབ་”ཅེས་
5=་ གཙུག་གཡུ།
ལབས་པས་ཨ་ཕ་ཕུན་ཚོགས་ཀྱིས་“གནས་མོ་ཐུགས་རྗེ་ཆེ། ཁྱེད་ལ་བྱ་བ་ལམ་
འགྲོ་ཡོང་བར་ཤོག ངས་ཇོ་བོའི་སྐུ་མདུན་དུ་སྨོན་ལམ་བརྒྱབ་ཆོག ཁྱེད་སྐུ་
ཚེ་རིང་”ཞེས་བརྗོད་ནས་བུ་དཔལ་ལྡན་ཁྲིད་དེ་ལམ་ལ་ཞུགས་སོ།
ོཤན་ཁའི་གྲུ་ཁར་སླེབས་ནས་ཀོ་བའི་ནང་དུ་འཛུལ་སྐབས་ལྷ་སར་གང་
མགྱོགས་འབྱོར་ ན་ སྙམ་ པའི་ དངངས་ སྐྲག་ གིས་ རྐང་ པ་ འདེགས་ ཤུགས་ ཆེ་
དྲགས་སྟབས་ལམ་བར་རྐང་པ་གཡས་པའི་ཉ་རིལ་ལ་འབྲོག་པའི་ཁྱིས་རྨུགས་
པའི་རྨ་དེའི་རྨ་ཁ་བྱེ་སྟེ། གུ་ཐུང་རྡོལ་པའི་ཁུང་བུ་ནས་ཁྲག་རྣག་འཛགས་པ་བུ་
དཔལ་ལྡན་གྱིས་ཟླ་བའི་འོད་ཀྱི་མདངས་ལ་མཐོང་བས་“ཨ་ཕ། རྐང་པ་ནས་
ཁྲག་དོན་གྱི་འདུག་”ཟེར་བས་ཕས་དཔལ་ལྡན་ལ་“ཁྱོད་སེམས་ཁྲལ་མ་བྱེད།
ཇོ་བོ་མཇལ་ན་དྲག་འོང་”ཟེར་བཞིན་བུ་པང་དུ་བཏེགས་ཏེ་ཀོ་བར་འཛུལ། ཕ་
བུ་གཉིས་རིམ་གྱིས་ལྷ་སའི་གླིང་སྐོར་ལམ་དུ་སླེབས་པ་ན་ནམ་ལངས་ཐང་གསལ་
བས། གླིང་སྐོར་ལམ་གྱི་གཡས་ཟུར་ལ་མི་མང་པོ་ཞིག་གྲལ་བསྒྲིགས་ཏེ་ས་ལ་
བསྡད་ཡོད་པ་མཐོང་། འགྲམ་དུ་ཕྱིན་ནས་ལྟ་དུས་ལ་ལས་མ་ཎི་དང་ཁ་ཏོན་
འདོན་བཞིན་མདུན་དུ་རས་ལྷེ་པ་གཅིག་བཏིངས་ནས་སྦྱིན་པའི་རེ་སྒུག་བྱེད།
ལ་ལས་ལག་གཡས་པས་མ་ཎི་ལག་སྐོར་བསྐོར་ཞིང་གཡོན་མས་མཐེ་བོང་བསྟན་
ཏེ་སློང་མོའི་རེ་འབོད་བྱེད་པ། དེའི་གཤམ་དུ་རྐང་ལྕགས་སམ་ལག་ལྕགས་
བརྒྱབ་པ་དང་། སྐེ་ལ་ཤིང་སྒོ་གཡོགས་པ་སོགས་ཀྱི་བཙོན་པ་སྟར་པ་གཅིག
ཡང་དེའི་ སྨད་ དུ་ དབང་ པོ་ སྐྱོན་ ཅན་ ལོང་ བ་ དང་ ཞ་ བོ་ སོགས་ ཀྱི་ གྲལ་ སྟར།
གང་ལྟར་མིག་གིས་མ་ཟིན་པའི་སའི་བར་སློང་མཁན་གྱིས་ཁེངས། གླིང་སྐོར་ལ་
འགྲོ་མཁན་ནི་གཅིག་རྗེས་གཉིས་མཐུད་ཀྱིས་བར་མི་ཆོད། འགའ་རེ་མགོ་ལ་
་
སྐལ་བསང་བསིལ་གཡབ་གོན། ལག་ཏུ་ཕྲེང་བ་རེ་ཐོགས་ནས་ཕར་ལྟ་ཚུར་ལྟ་
ཡང་མི་བྱེད་པར་ཁ་ཏོན་འདོན་བཞིན་དུ་བྲེལ་བ་འཚུབ་འཚུབ་ཀྱིས་སྔོན་དུ་ཤོར་
6ལེའུ་དང་པོ། ཇོ་བོ་མཇལ་བ།
འགྲོ་མཁན་རྣམས་ཀྱི་བཟོ་ལ་བལྟས་ན། ཕལ་ཆེར་གླིང་སྐོར་གསུམ་རྒྱག་རྒྱུའི་
སེམས་ཐག་བཅད་ཟིན་པ་ཡིན་འདུག འགའ་རེས་ནི་མཇུག་ཏུ་ལུག་གཉིས་རེ་
གསུམ་རེ་ཙམ་འཁྲིད་འགྲོ་བ། ཁ་ཤས་ཀྱིས་ནི་གཟུགས་སྟོབས་ཆུང་ལ་སེང་གེ་
དང་འདྲ་བའི་ཁྱི་རེ་འཁྲིད། ཡང་ལ་ལས་ནི་རང་ཉིད་ལ་ར་ལུག་དང་ཁྱི་སོགས་
འཁྲིད་རྒྱུ་མེད་ཀྱང་ལྟོ་ཕད་ཅིག་གི་ནང་དུ་སྤགས་ཁུར་ནས་བདག་མེད་ཀྱི་ཁྱི་
ཐུག་ཚད་ལ་སྟེར་བར་བྱེད་པས་ཁྱི་ཉི་ཤུ་སུམ་ཅུ་ཙམ་གྱིས་བསྐོར་ནས་མདུན་དུ་
སྐྱོད། སྐྱེ་བོ་མང་པོ་ཞིག་གིས་ནི་ཆེད་མངགས་སྤྲང་པོར་སྦྱིན་པ་གཏོང་བར་
ཡོང་ནས་གཅིག་རྗེས་གཉིས་མཐུད་ཀྱིས་རྐྱལ་པ་སོགས་སྣོད་འདྲ་མིན་གྱི་ནང་
ནས་སྤྲང་པོ་མི་རེ་ངོ་རེར་དངུལ་ལམ་རྩམ་པ་སོགས་སྟེར་བཞིན་དུ་གླིང་སྐོར་
སྐོར་བར་བྱེད། ལ་ལ་ནི་གཟབ་མཆོར་དང་རིན་པོ་ཆེ་སྣ་ཚོགས་ཀྱིས་བརྒྱན།
ལ་ལ་ནི་ལུས་ཀྱི་ངོ་ཚ་སྒྲིབ་ཐུབ་ཙམ་གྱི་ཆས་གོས་གྱོན་པ། དེ་བཞིན་ཕ་ཡུལ་
དང་། མི་རིགས། ཆ་ལུགས། རྣམ་པ་བཅས་འདྲ་མིན་སྣ་ཚོགས་ཀྱི་མིའི་ཁྱུ་
ཚོགས་ནི་ཆུ་རྒྱུན་བཞིན་དུ་ཕྱོགས་གཅིག་ཏུ་རྒྱུ་བའི་ཚུལ་ལ། ཨ་ཕ་ཕུན་ཚོགས་
དང་བུ་དཔལ་ལྡན་གཉིས་ཧ་ལས་ཧོན་ཐོར་གྱིས་ཡུད་ཙམ་ལྟད་མོར་མགོ་འཁོར།
གློ་བུར་དུ་ཨ་ཕ་ཕུན་ཚོགས་དྲན་པ་གསོས་པ་བཞིན་དུ་དཔལ་ལྡན་གྱི་ལག་པ་
ནས་འཐེན་ཏེ་མི་གཞན་ལ་ལམ་འདྲི་བཞིན་དུ་གོམ་ཞེང་ཆེན་པོས་བསྐྱོད་པས་མི་
རིང་བར་ལྷ་ལྡན་གཙུག་ལག་ཁང་གི་སྒོ་འགྲམ་དུ་སླེབས། མཆོད་མཇལ་ཞུ་མིའི་
གྲལ་སྟར་ནི་ཇོ་བོ་དབུ་སྐྲའི་འོག་བར་འདུག གྲལ་སྟར་གྱི་མཇུག་མཐར་ཕ་བུ་
གཉིས་ལངས་ནས་ཕྲེང་རྒྱུད་ལྟ་བུའི་རུ་སྒྲིག་གི་དལ་བུའི་གོམ་བགྲོད་དང་ལྷན་དུ་
ཁོ་གཉིས་ཀྱང་ངང་གིས་མདུན་དུ་བསྐྱོད་དོ།
དེ་ནས་གཙུག་ལག་ཁང་གི་ནང་དུ་སླེབས་ནས་ཕ་བུ་གཉིས་ཇོ་བོ་བཞུགས་
ས་དང་ཇེ་ཉེར་སོང་བས་ཨ་ཕ་ཕུན་ཚོགས་ཀྱི་སྐད་གདངས་ཀྱང་ཇེ་ཆེར་སོང་སྟེ་
7ལ་སྦར་བཙིར་རྒྱག་ཙམ་རྒྱག་ཙམ་ཡང་ཡང་བྱེད་པ། མཚམས་རེ་དཔལ་ལྡན་གྱི་
གཙུག་གཡུ།
མ་ཎི་འདོན་པ་མ་ཟད། དཔལ་ལྡན་གྱིས་ཕའི་གདོང་ལ་ལྟ་དུས་རྣམ་ཀུན་དང་
གཏན་ནས་མི་འདྲ་བར་པ་ཕ་ནི་སྐབས་འགར་ལག་པའི་ཐལ་མོ་སྤྱི་བོར་བཀོད་
དེ་སྨོན་ལམ་རྒྱག་པ་དང་། ཡང་སྐབས་རེ་བྲང་ཁོག་སྒང་གི་ཕྱུ་པའི་ལྷན་པ་ཞིག་
མགོ་ལ་བྱིལ་བྱིལ་བྱེད་བཞིན་དུ་མིག་ནས་མཆི་མ་གཏོང་བ་སོགས་འཚབ་འཚུབ་
ཀྱི་རྣམ་འགྱུར་འདྲ་མིན་སྟོན་པ་མཐོང་བས། པ་ཕའི་སྙིང་ནད་ལངས་བ་མིན་
ནམ་བསམས་ཏེ་དངངས་སྐྲག་གིས་ཡང་ཡང་པ་ཕའི་གདོང་ལ་ལྟ་ཙམ་ལྟ་ཙམ་
བྱེད་པར་ཐལ། ལྷ་ཁང་གང་འདྲ་ཞིག་གི་ནང་དུ་སླེབས་ཀྱང་ཨ་ཕ་ཕུན་ཚོགས་
ཀྱིས་གཡས་གཡོན་གྱི་མི་ལ་“འདི་ཇོ་བོ་རེད་དམ། འདི་ཇོ་བོ་རེད་དམ་”ཞེས་
འདྲི་བར་བྱེད། དེ་ལྟར་ལྷ་ཁང་ཁ་ཤས་ཞིག་བརྒྱུད་རྗེས་མཇལ་དམངས་ཀྱི་རུ་
སྟར་དེ་རྡོ་བཀྱག་སྐས་གཅིག་འཛེགས་ཏེ་སྡིངས་ཆ་ཞིག་གི་ཐོག་ཏུ་སླེབས་པ་ན།
མི་རྣམས་ཀྱི་མགོ་བོའི་ཐོག་ ཏུ་དྲིལ་བུ་ཆེ་ཆུང་ཁ་ཤས་དཔྱང་ཐག་ལ་བཏགས་
ནས་འདུག་པ་དེ་ཚོའི་ལྕེ་ལ་རྒྱུན་བུ་རེ་བསྒར་ཡོད་པ་དེ་རྣམས་ཀྱི་རྩེ་ནས་འཐེན་
ཏེ་དྲིལ་བུ་དཀྲོལ་བའི་སྒྲ་ཕྲ་སྦོམ་མི་འདྲ་བ་སྣ་ཚོགས་ཀྱིས་ཁེངས། མི་རྣམས་ཀྱི་
ཁ་སྤྲོད་དུ་དྲི་བཟང་དང་བདུག་སྤོས་ལ་སོགས་པའི་དྲི་ཞིམ་ལྷང་ལྷང་དུ་འཐུལ་
བའི་ལྷ་ཁང་ཞིག་ཡོད་པ་དེའི་དབུས་སུ། མདུན་ཕྱོགས་ལ་གསེར་ཀོང་ཆེ་ཆུང་
འདྲ་མིན་སྣ་ཚོགས་ཀྱི་ནང་དུ་མཆོད་མེ་དང་། གསེར་ཏིང་གི་ནང་དུ་ཡོན་ཆབ།
དེ་བཞིན་གསེར་གྱི་མཎྜལ་དང་བྱུ་ཪུའི་སྡོང་པོ་ལ་ སོགས་པ་ རིན་ པོ་ཆེ་དང་།
མཆོད་རྫས་སྣ་ཚོགས་ཀྱི་མཆོད་སྤྲིན་བཤམས། ཕ་ལམ་དང༌། གཡུ། མུ་ཏིག་
ལ་སོགས་པའི་ རིན་ པོ་ ཆེ་ སྣ་ཚོགས་འོད་ཆེམ་ཆེམ་དུ་འཕྲོ་བའི་གསེར་སྦྱངས་
བརྡུངས་ཀྱི་དབུ་རྒྱན་མཚུངས་པ་མེད་པས་ལེགས་པར་བརྒྱན་ཅིང་། ཅུང་ཟུམ་
པོར་གཟིགས་པའི་དཀྱུས་རིང་གི་སྤྱན་ནས་ཚད་མེད་བྱམས་བརྩེའི་འོད་ཟེར་
8ལེའུ་དང་པོ། ཇོ་བོ་མཇལ་བ།
:
6
9གཙུག་གཡུ།
འཕྲོ་ཞིང༌། འཛུམ་དམུལ་གྱི་མདངས་ཕྱུང་བའི་ཞལ་ཁྱིམ་ནི་ལྟ་བས་ངོམས་པ་
མེད་པའི་དགེ་མཚན་དང་ལྡན་པའི་ངོ་མཚར་ཅན་གྱི་སྐུ་བརྙན་ཞིག་ཡོད་པ་དེ་
ནི། ཨ་ཕ་ཕུན་ཚོགས་ཀྱིས་ཇོ་བོ་ཡིད་བཞིན་ནོར་བུ་ཡིན་པ་ཤེས་འཕྲལ་ལམ་
སེང་བྲང་ཁོག་སྒང་གི་ཕྱུ་པའི་ལྷན་པ་ཞིག་ཡོད་པ་དེ་ཕྲལ། དེའི་ནང་ནས་གཡུ་
དྲུག་དམར་འགྲན་ཟླ་བྲལ་བ་ཞིག་བཏོན་ཏེ་བུ་དཔལ་ལྡན་ལ་“ལྟོས་དང་འདི་ནི་
ཨ་མ་འཆི་ཁར་ང་གཉིས་ལ་བཞག་པའི་གཙུག་གཡུ་དེ་རེད། དེ་རིང་ང་གཉིས་
ཀྱིས་གཡུ་འདི་ཇོ་བོར་ཕུལ་ཏེ་ཨ་མའི་བསམ་འདུན་འགྲུབ་པ་བྱེད་དགོས། བུ་
བར་གཏུགས་ནས་“ཇོ་བོ་ཡིད་བཞིན་ནོར་བུས་མཁྱེན་ནོ། ང་ནི་ཕ་ཡུལ་ས་ཐག་
ཁྱོད་སྨོན་ལམ་ཡག་པོ་ཐོབ་ཅིག་” ཅེས་ཟེར་ཏེ་གཙུག་གཡུ་དེ་ལག་པས་དཔྲལ་
རིང་པོ་ནས་ཁྱེད་མཇལ་དུ་འོངས། བདག་ཅག་བསོད་ནམས་དམན་པས་ཁྱེད་
ལ་འབུལ་ བྱེད་ ཅི་ ཡང་ མེད་ཀྱང༌། གཙུག་གཡུ་འདི་ ནི་ བདག་གི་ བཟའ་ ཟླ་
འཛོམས་པ་འདས་པོ་དེའི་ཁ་ཆེམས་སུ་བཞག་པའི་འབུལ་བ་ཡིན་པས། ཇོ་བོ་
ཁྱེད་ཀྱི་ཐུགས་རྗེའི་ལྕགས་ཀྱུས་རྗེས་སུ་བཟུང་ནས་འཛོམས་པ་དེ་བདེ་བ་ཅན་གྱི་
ཞིང་ཁམས་སུ་སྐྱེ་བར་ཤོག ང་ནི་ཕ་ཡུལ་ནས་ཐོན་པའི་ཉིན་མོ་དེ་རང་ནས་
ཕྱིར་ལོག་ཐུབ་རྒྱུའི་རེ་བ་དོར་ནས་ཡོང་བ་ཡིན། ངའི་སྒྱུ་ལུས་འདི་ཡང་ཁྱེད་ཀྱི་
བཞུགས་གནས་ ལྷ་ ས་ རང་ དུ་འཇོག་རྒྱུའི་སེམས་ཐག་བཅད་དེ་ཁྱེད་མྱུར་ དུ་
མཇལ་རྒྱུའི་རེ་སྨོན་གྱིས་ལམ་བུར་འབད་པས་ཞུགས་པ་ལས། ལུས་ཕུང་འདི་ལ་
སེར་སྣ་བྱས་པ་ནི་གཏན་ནས་མིན། ད་ནི་ལུས་པོའི་སྒྲོམ་ཞིག་པ་ལྟར་གྱི་ནུས་
མེད་སྟོབས་ཞན་དུ་གྱུར་ཟིན་འདུག འོན་ཀྱང་དེ་རིང་ཁྱེད་ཞལ་མཇལ་བས་
འགྱོད་སེམས་ནི་རྩ་བ་ནས་མེད། ང་ལ་རེ་བ་གཅིག་རང་ཞུ་རྒྱུ་ཡོད་པ་ནི་ང་ཤི་
བའི་རྗེས་སུ། བུ་དཔལ་ལྡན་འདི་ད་ལྟ་ལོ་བཅོ་ལྔ་ལས་མ་སོན་པས། བྱེའུ་ཕྲུག་
ཐང་ལ་ལུས་པ་བཞིན་དུ་མ་བོར་མཐུ་མེད་རེད་ན། ཇོ་བོ་ཁྱེད་ཀྱི་ཐུགས་བརྩེས་
10ལེའུ་དང་པོ། ཇོ་བོ་མཇལ་བ།
ཅི་ནས་ཀྱང་མི་འདོར་བ་མཁྱེན། ང་ལ་ཕ་མ་ནི་མེད། སྤུན་མཆེད་ཀྱང་མེད།
ཕ་ཡུལ་གྱི་བདོག་དངོས་ཕྲན་བུ་ཡོད་པ་རྣམས་དང་། ཐ་ན་ཁང་ཁྱིམ་ཡང་སྤྲང་
པོ་དང་དབུལ་པོར་བྱིན་ཟིན། ད་ནི་ནང་གི་ནོར་བུ་དང་ཕྱི་ཡི་ལྕགས་རི་གང་
ཟེར་ཡང་བུ་འདི་ རང་ ལས་མེད་པས། དཔལ་ལྡན་འདི་ ནི་ གཡོ་ཁྲམ་ དང་།
རྐུན་མ། ཇག་པ་སོགས་ཚུལ་མིན་གྱི་བྱ་བའི་རིགས་མཐའ་དག་བསྒྲུབ་མི་དགོས་
པར་ཡ་རབས་དམ་པའི་སྤྱོད་པ་དང་ལྡན་པ། བདེ་སྐྱིད་ཕུན་སུམ་ཚོགས་པའི་
མི་ཚེ་གཅིག་སྐྱེལ་རྒྱུ་ཡོང་བ་ཤོག་”ཅེས་སྨོན་ལམ་བཏབ་ཟིན་མཚམས་སུ་རུ་གྲལ་
ཇོ་བོའི་འགྲམ་དུ་སླེབས་ཟིན་པས། “བདག་གི་བཟའ་ཟླ་འདས་པོ་འཛོམས་པ་
བདེ་བ་ཅན་གྱི་ཞིང་ཁམས་སུ་སྐྱེ་བར་ཤོག་”ཟེར་བཞིན་ཨ་ཕ་ཕུན་ཚོགས་ཀྱིས་
གཙུག་གཡུ་དེ་ཇོ་བོའི་སྐུ་པང་དུ་ཕུལ། ཡང་“བདག་གི་བུ་འདི་ཚེ་རིང་ནད་
མེད་བདེ་ བ་ འཐོབ་ པར་ ཤོག་” ཅེས་ ཟེར་ བ་ དང་ སྦྲགས་ དཔལ་ ལྡན་ ཡར་
བཀྱགས་ནས་ཇོ་བོའི་ཞབས་པུས་ལ་མགོ་བོ་གཏུག་ཏུ་བཅུག
རང་ཉིད་ཀྱིས་
སྐབས་འགར་ ཕྲེང་ བ་ ཁྱེར་ ནས་ ཇོ་ བོའི་ ཞབས་ ལ་ ཕུར་ ཕུར་ བྱེད་ པ་ དང་།
སྐབས་འགར་ཞབས་དང་ཞབས་པུས་སོགས་གང་སར་མགོ་བོ་གཏུགས་པ་མ་
ཟད། མཇུག་ཏུ་ཇོ་བོའི་ཞལ་ལ་མིག་གཉིས་ཅེ་རེར་ལྟ་ཞིང་ཁ་ནས་ཤབ་ཤུབ་ཏུ་
གོ་ལ་མ་གོའི་ངག་རྒྱུན་བར་མ་ཆད་པར་ཟློ་བཞིན་དུ་བསྡད། མཐར་སྐུ་གཉེར་
གྱིས་དམངས་ཀྱི་གྲལ་སྟར་གྱི་མུ་ལྟར་མགྱོགས་མྱུར་འགྲོ་དགོས་པའི་སྐུལ་མ་ལན་
མང་བྱས་པ་ལ་བརྟེན། ཇོ་བོར་སྐོར་བ་ཞིག་བརྒྱབ་ནས་སྐུ་གཉེར་གྱིས་གནང་
བའི་ཁྲུས་ཆབ་འཐུང་བཞིན་དུ་ཇོ་ཁང་གི་སྒོ་འགྲམ་དུ་ཐོན།
དེ་ནས་ཇོ་བོའི་
ཞལ་སྤྲོད་ དུ་ ལངས་ ཏེ་ སླར་ ཡང་ ཐལ་ མོ་ སྦྱར་ ནས་ ཁ་ འདོན་ བྱེད་ པ་ དང་།
དཔལ་ལྡན་གྱིས་ཀྱང་པ་ཕའི་རྗེས་མཐུན་གྱིས་ཐལ་མོ་སྦྱར་ནས་མ་ཎི་འདྲེན་པར་
བྱེད། ཡུད་ཙམ་ཞིག་ནས་ཨ་ཕ་ཕུན་ཚོགས་ཀྱི་ཁ་འདོན་གྱི་སྐད་སྒྲ་ཐོས་རྒྱུ་མེད་
11: གཙུག་གཡུ།
པར་བརྟེན་དཔལ་ལྡན་གྱིས་པ་ཕའི་གདོང་ལ་བལྟས་པས། ད་དུང་མིག་གཉིས་
ཀ་བཙུམས་ནས་སྨོན་ལམ་འདེབས་བཞིན་གནས་ཀྱང་། དམར་པོར་གྱུར་བའི་
མགོ་བོའི་དཔྲལ་བ་ནས་རྔུལ་ཆུའི་ཐིགས་པ་མུ་ཏིག་གི་རྡོག་པོ་བཞིན་དུ་གཅིག་
རྗེས་གཉིས་མཐུད་ཀྱིས་ལྷུང་ཡོང་བ་མཐོང་བས་བུ་དཔལ་ལྡན་ནི་རང་དབང་
མེདཔར་ངུ་སྐད་ཐོན་བཞིན་དུ་“ཨ་ཕ། ན་གི་འདུག་གམ། ག་རེ་བྱེད་ཀྱི་
འདུག་གམ་”ཞེས་ཨ་ཕའི་གཟུགས་པོ་སྤྲུག་སྤྲུག་བཏང་ནས་སྐད་ཆ་དྲིས། ཨ་ཕ་
ཕུན་ཚོགས་ཀྱིས་དལ་བུར་མིག་གདངས་ཏེ་བུ་ལ་བལྟས་ནས་ལག་པ་གཡས་པས་
དཔལ་ལྡན་གྱི་མགོ་ལ་བྱིལ་བྱིལ་བྱས་ཏེ་“དཔལ་ལྡན་སེམས་ཁྲལ་མ་བྱེད། མ་ངུ་
ཨང་། ད་པ་ཕའི་སྙིང་ནད་ལངས་ཡོང་གི་འདུག་ཀྱང་། ཇོ་བོའི་སྐུ་མདུན་དུ་ན་
ཚེ་ཕྱིན་ཆད་ནད་སེང་དྲག་ཡོང་གི་རེད། ངས་ཇོ་བོའི་སྐུ་མདུན་དུ་སྨོན་ལམ་
མང་ཙམ་བཏབ་ན་ཁོང་གི་ཐུགས་རྗེས་བཟུང་ནས་བུ་རང་ཡང་ཚེ་གང་སྐྱིད་པོ་
ཡོང་གི་ རེད་” ཅེས་ སྨྲས་ ནས་ མུ་ མཐུད་ མིག་ བཙུམས་ ཏེ་ སྨོན་ ལམ་ འདེབས་
བཞིན་དུ་གནས། བུ་ཆུང་དཔལ་ལྡན་གྱིས་ག་ཕར་གཅུས་ནས་ཇོ་བོའི་ཞལ་རས་
ལ་བལྟས་པས་ཇོ་བོའི་ཞལ་རས་ནི་འཛུམ་མདངས་དང་ལྡན་ཞིང་། བྱམས་
བརྩེའི་འོད་ཟེར་འཕྲོ་བའི་སྤྱན་གཉིས་བུ་དཔལ་ལྡན་ལ་གཟིགས་ནས་འཕྲལ་དུ་
གསུང་བྱོན་མི་ཡོང་ངམ་སྙམ་པའི་སྣང་ཚུལ་འཆར་བས། ད་ལྟ་ཨ་ཕས་བཤད་
པ་དེ་རྣམས་འགྲུབ་ངེས་རེད་བསམས་ཏེ་ལག་པ་ཆུང་ཆུང་གཉིས་ཐལ་མོ་སྦྱར་
ནས་སྤྱི་གཙུག་ ཏུ་བཀོད་དེ་“ཇོ་བོ་རིན་པོ་ཆེས་མཁྱེན། ངའི་ཨ་ཕའི་སྙིང་གི་
གཅོང་ནད་དེ་དང་རྐང་པའི་རྨ་གཉིས་མགྱོགས་མྱུར་དྲག་སྐྱེད་ཡོང་བ་ཤོག་”
ཅེས་སྨོན་ལམ་བཏབ་ནས་ཨ་ཕའི་གཟུགས་པོར་འཐམས། ཕྲན་ཙམ་ཞིག་ནས་
ཨ་ཕ་ཕུན་ཚོགས་ནི་མགོ་ཡུར་འཁོར་ཞིང་ལུས་པོ་ཡོངས་རྫོགས་དབང་མེད་དུ་
ཁྱོར་ཏེ་སྡོང་རྒན་འགྱེལ་བ་བཞིན་གན་རྐྱལ་དུ་འགྱེལ། དེས་ན་སྐུ་གཉེར་གྱིས་
12ལེའུ་དང་པོ། ཇོ་བོ་མཇལ་བ།
ཨ་ཕ་ཕུན་ཚོགས་ཀྱི་ཁ་ལ་ཆུ་དང་བྱིན་རྟེན་སོགས་བླུགས་ནས་སྐྱོབ་ཐབས་བྱས་
ཀྱང་མ་གསོས་སྟབས། གཙུག་ལག་ཁང་གི་གད་པས་ཕུན་ཚོགས་ཡར་བཀྱགས་
ནས་གསུང་ཆོས་རྭ་བའི་ཁུག་ཀྱོག་ཅིག་ཏུ་བཞག སྐབས་དེར་བུ་དཔལ་ལྡན་ནི་
ལོ་ན་ཕྲ་བས་ངུ་རྒྱུ་ལས་མེད་ཀྱང་། སྟབས་ལེགས་པ་ཞིག་ལ་ཨ་ཕ་ཕུན་ཚོགས་
མཆོད་འཇལ་ཞུ་སྐབས་ཇོ་བོའི་སྐུ་མདུན་དུ་འགྱེལ་བའི་གནས་ལུགས་རྣམས་
གཅིག་ལ་གཅིག་བརྒྱུད་ཀྱིས་གཡས་གཡོན་དུ་གྱར་བས། ·སེམས་པ་བཟང་བའི་
གྲོང་པའི་ཨ་མ་འགའ་ཞིག་གིས་ཕུན་ཚོགས་ལ་རྩམ་གསུར་བདུག་པ་དང༌། ལ་
ལས་ཇ་ཚ་པོ་སྟེར་བ་སོགས་བྱས་ནས་ཉིན་དགུང་ཙམ་ལ་སླེབས་དུས་གཞི་ནས་
ཨ་ཕ་ཕུན་ཚོགས་དྲན་པ་གསོས་ཏེ་མིག་གདངས་ཐུབ་པ་བྱུང་། བུ་དཔལ་ལྡན་
ནི་རང་གི་ཨ་ཕ་འཆི་བའི་ཉེན་ཁ་ལས་ཐར་བའི་དགའ་ཚོར་གྱིས་ཨ་ཕའི་སྐེ་ལ་
འཐམས་པ་དང་། དཔྲལ་བ་གཏུགས་ཏེ་མིག་ཆུ་དབང་མེད་དུ་ཤོར།
དེ་ནས་རིམ་བཞིན་ཨ་ཕ་ཕུན་ཚོགས་སྐད་ཆ་ཤོད་ཐུབ་པའི་མཚམས་སུ་བུ་
དཔལ་ལྡན་གྱི་བསམ་པར་ད་ནི་ ཨ་ཕ་དྲག་སྐྱེད་བྱུང་ཁར་ཇོ་བོའི་སྐུ་པང་དུ་
གཙུག་གཡུ་ཕུལ་བར་བརྟེན་ཕྱིན་ཆད་ཨ་ཕའི་སྙིང་ནད་དང་རྐང་པའི་རྨ་དེ་
གཉིས་དྲག་སྐྱེད་ཡོང་ངེས་མ་ཟད། བདེ་སྐྱིད་ཕུན་སུམ་ཚོགས་པའི་མི་ཚེ་ཞིག་
སྐྱེལ་རྒྱུ་ཡོང་གི་རེད་བསམས་ནས་དགའ་ཚོར་གྱིས་དབུགས་རིང་ཞིག་བཏང་སྟེ་
བློ་བདེ་བག་ཕེབས་བྱུང་བ་དང༌། ཡང་དཔལ་ལྡན་གྱི་སེམས་ལ་གཅིག་བྱས་ན་
ད་ལྟ་ནས་ཨ་ཕའི་རྐང་པའི་རྨ་དེ་དྲག་མེད་དམ་བསམས་པའི་རེ་བས་ཕའི་གུ་
ཐུང་ཡར་བརྫེས་ནས་ལྟ་དུས་རྨ་ཁ་ནས་ད་དུང་བར་མ་ཆད་པར་ཁྲག་དང་རྣག་
འཛག་བཞིན་འདུག ཚུལ་འདིར་བུ་དཔལ་ལྡན་བསམ་བརྗོད་ལས་འདས་ཏེ་
“ཨ་ཕ། ང་གཉིས་དཀའ་བ་ཁྱད་བསད་ཀྱིས་ཟླ་བ་དྲུག་ལྷག་ཙམ་གྱི་རིང་ལ་
ཉིན་མཚན་བལྟོས་མེད་འབད་པས་ལམ་བུར་ཞུགས་ཏེ་ད་ཆ་ཇོ་བོ་རིན་པོ་ཆེའི་
13) གཙུག་གཡུ།  ོབ
ཞལ་མཇལ་ཐུབ་ཀྱང་ཨ་ཕ་རང་གི་ན་ཚ་དང་རྨ་དྲག་སྐྱེད་ཡོང་གི་རེད་ཟེར་བ་
བཞིན་དུ་དྲག་རྒྱུ་མེད་པ་ག་རེ་བྱས་པ་རེད་དམ། ག་དུས་དྲག་གི་རེད་དམ་”
ཞེས་ལབས་མ་ཐག་ཏུ་ཨ་ཕ་ཕུན་ཚོགས་ཀྱི་སེམས་ལ་རྣམ་ཀུན་དཔལ་ལྡན་སྐད་
ཆ་ཉུང་ཡང༌། དེ་རིང་འདི་ལྟ་བུའི་དྲི་བ་ཞིག་བཏོན་པ་ལ་ཡ་མཚན་སྐྱེས་པ་དང་
སྦྲགས། བུས་དཀར་ཕྱོགས་དགེ་བའི་བྱ་བར་གཡུར་ཟའི་འབྲས་བུ་སྨིན་རྒྱུ་ཡོད་
པར་ཡིད་ཆེས་མི་བྱེད་པར་དངངས་འཚབ་བྱེད་པ་འདི་ནི་དད་ལོག་སྐྱེ་བའི་རྒྱུ་
ཡིན་གཤིས། ངའི་བུ་ནོར་བུ་འདིས་ཕྱི་མ་ངན་སོང་དུ་ལྷུང་བའི་ཉེས་དམིགས་
བསགས་ན་མི་ལེགས་བསམས་ནས། “དཔལ་ལྡན། དེ་འདྲ་བསམས་ན་ག་
ནས་ཡོང་། སྔར་ཆོས་རྒྱལ་སྲོང་བཙན་གྱི་དུས་སུ་གནམ་བསྐོས་གོང་མ་ཆེན་
པོའི་སྲས་མོ་ཨ་ཆེ་རྒྱ་བཟས་དཀའ་བ་གྲངས་མེད་སྤྱད་དེ་ངེད་བོད་མི་རྣམས་ཀྱི་
ཡིད་བཞིན་ནོར་བུ་ཇོ་བོ་རིན་པོ་ཆེ་འདི་ལྷ་སར་སྤྱན་དྲངས། དེའི་བཀའ་དྲིན་
ལ་བརྟེན་ནས་ཤ་ཟན་གདོང་དམར་གྱི་ཡུལ་འདིར་དམ་པའི་ལྷ་ཆོས་སྔར་བས་
དར་རྒྱས་ཆེ་བ་བྱུང་། ད་བར་དམག་འཁྲུག་དང་ མུ་ གེ་ སོགས་ ཀྱི་ བགེགས་
དབང་བར་ཆད་མང་པོ་བྱུང་མྱོང་མེད། ཕ་རྒན་ང་ལ་ཆ་མཚོན་རུང་ཆུང་དུས་
ནས་དཀོན་མཆོག་ལ་སྐྱབས་བཅོལ་ནས་བསྡད་པས་ད་བར་དབང་ཆེན་དཔོན་
པོས་མནར་གཅོད་ཚད་མེད་བཏང་བ་དང༌། སྡུག་དཀའ་ལས་ཁོ་ན་བརྒྱབ་ཀྱང་
ད་དུང་མ་ཤི་བར་སྡོད་ཐུབ་པ་ནི་དཀོན་མཆོག་རང་གི་བཀའ་དྲིན་ཡིན། ད་
རེས་ང་གཉིས་ས་ཐག་རིང་པོ་ནས་ཇོ་བོ་མཇལ་བར་ཡོང་སྟེ་མི་གཞན་དང་འདྲ་
བའི་རྒྱུ་དངོས་སོགས་འབུལ་བྱེད་མེད་ཀྱང་། ཇོ་བོའི་གཞལ་མཇལ་ཐུབ་པ་དང་
གཙུག་གཡུ་འབུལ་ཐུབ་པ་དེས་ང་གཉིས་ཀྱི་བསམ་འདུན་ཏན་ཏན་འགྲུབ་ཐུབ་
ཀྱི་རེད། དེ་ལ་དོགས་པ་བྱས་ན་ཉེས་དམིགས་བསམ་གྱིས་མི་ཁྱབ་གསོག་གི་
རེད། རང་གིས་དེ་འདྲ་བྱས་ན་ང་སེམས་ཁྲལ་ཆེན་པོ་འདུག ཤི་ཁར་ཡང་
14ལེའུ་དང་པོ། ཇོ་བོ་མཇལ་བ།
དབུགས་འགྲོ་བ་མིན་འདུག་”ཟེར་བཞིན་མིག་གཉིས་ཀ་མཆི་མས་ཁེངས། བུ་
དཔལ་ལྡན་ནི་རང་གི་སྐད་ཆས་ཨ་ཕར་སེམས་ཁྲལ་བཟོས་པ་མཐོང་བས་འགྱོད་
པ་ཆེན་པོ་སྐྱེས་ཏེ་ཕའི་སེམས་པ་གསོ་ཕྱིར་“ཨ་ཕ། ང་ནི་ཨ་ཕ་རང་གི་རྨ་དང་ན་
ཚ་མགྱོགས་ཙམ་དྲག་རོགས་བྱས་ན་བསམས་པ་མ་གཏོགས་དཀོན་མཆོག་ལ་
དད་ལོག་བྱས་པ་མིན། ཨ་ཕ་རང་གིས་ག་རེ་གྱིས་ཟེར་ཡང་དེ་ལྟར་བྱེད་ཀྱི་
ཡིན་”ཞེས་ཨ་ཕའི་ལག་པ་ནས་བཟུང༌སྟེ༌ལབས༌པས༌ཨ་ཕ་ཕུན་ཚོགས་ཅུང་བློ་
བདེ་བར་གྱུར། དེ་ནས་བཟུང་ཨ་ཕ་ཕུན་ཚོགས་ཀྱིས་དཔལ་ལྡན་ཁྲིད་དེ་ཞོགས་
པ་གཙུག་ལག་ཁང་ལ་མཆོད་མཇལ་ཪེ་ཞུས་རྗེས་གླིང་སྐོར་ཐེངས་རེ་བསྐོར་བ་
དང་། དགོང་དྲོ་བར་སྐོར་གསུམ་རེ་བསྐོར་བ་ཕུད། དེ་མིན་ཉིན་གང་ལྷ་སའི་
སྲང་ལམ་གང་ས་གང་དུ་ཐེམ་རེ་སྒོ་རེ་བཞིན་ལྟོ་སློང་ནས་འགྲང་ཕྱེད་ལྟོགས་
ཕྱེད་ཀྱིས་དུས་འདའ་བར་བྱས་སོ། །
ན
1
??
seGEaeDAN
 ི
市
15
ཀྱང་།nC་་
གང་ནི་ཆལ་ར ི་
ཊཤ་ལ་ཌཞོམ་། ཚོ་ཆམ
ང བ བ བ བ ན
་ཎྜ་ོ ལེའུ་གཉིས་པ།
རྗེ་ཌི་འགྲོ་ སྟེས་དབང་གི་ཐུག་འཕྲད།
ཌ ར་བ ཌ :|:ཀའི
ནས་བ
ཉིན་ཞིག་ཕ་བུ་གཉིས་བར་སྐོར་ཤར་ངོས་ཀྱི་ཚོང་ཁང་ཞིག་གི་སྒོ་འགྲམ་དུ་
མཐེ་བོང་གཉིས་ཀ་བསྟན་ནས་“སྦྱིན་བདག་ཐུགས་རྗེ་ཆེན་པོ། གནས་སྐོར་བ་
ལ་ཁ་གང་སྐར་མའི་གསོལ་རས་གནང་རོགས་”ཞེས་འབོད་པས། ཚོང་ཁང་
དེའི་ནང་དུ་གསེར་གྱི་ཨ་ལོང་ཆེན་པོ་ཞིག་བཏགས་ནས་ཁྲིའུ་ཤིང་སྟེང་དུ་འགྱིང་
ངེར་བསྡད་དེ་སྨ་ར་བྱིལ་བྱིལ་བྱེད་ཅིང་ཕྱི་ངོས་ཀྱི་ཁྲོམ་ལམ་ཐོག་ཕར་འགྲོ་ཚུར་
འགྲོའི་མི་རྣམས་ལ་ལྟད་མོ་ལྟ་བཞིན་ཡོད་པའི་ཚོང་དཔོན་རྒྱགས་པ་ལོ་བཞི་བཅུ་
ཞེ་ལྔ་ཙམ་ལ་སླེབས་པ་ཞིག་ཡོད་པ་དེས། ཨ་ཕ་ཕུན་ཚོགས་ཀྱི་གདོང་ལ་ཞིབ་
མོར་བལྟས་ནས་“ཨ་ཕ། ཁྱོད་སྡེ་དགེ་ནས་ཨེ་ཡིན། ཁྱོད་ཀྱི་མིང་ལ་ཕུན་
ཚོགས་ཟེར་རམ་”ཞེས་དྲིས། ཕ་བུ་གཉིས་ནི་ཕ་ཡུལ་ནས་ས་ཐག་རིང་པོ་འདི་
ཙམ་ལ་རང་ཉིད་ངོ་ཤེས་མཁན་ཡོད་འགྲོ་བསམས་པ་ནི་ཉལ་བའི་གཉིད་ལམ་
ལའང་མ་འཁོར་ལ། མདུན་གྱི་མི་བག་བྲོ་པོ་འདི་འདྲ་ཞིག་ག་ནས་མཐོང་མྱོང་
བ་ཤོད་རྒྱུའང་མེད། ཨ་ཕ་ཕུན་ཚོགས་ཀྱིས་ཡ་མཚན་སྐྱེ་བཞིན་དུ་ཚོང་དཔོན་
གྱི་གདོང་ལ་ཡུད་ཙམ་ཞིག་བལྟས་ཏེ་“སྦྱིན་བདག དེ་རང་ཡིན། ངའི་ཕ་ཡུལ་
སྡེ་དགེ་ཡིན་ལ། མིང་ལའང་ཕུན་ཚོགས་ཟེར་”ཞེས་སྨྲས་པས། ཚོང་དཔོན་དེ་
16ལེའུ་གཉིས་པ། སྟེས་དབང་གི་ཐུག་འཕྲད།
གློ་བུར་དུ་ཡར་ལངས་ཏེ་ཕུན་ཚོགས་ཀྱི་འགྲམ་དུ་ཡོང་སྟེ་ལག་པས་དཔུང་པ་
ནས་འཛིན་བཞིན་གདོང་ལ་ལྟ་སྐྱོར་ཐེངས་འགའ་ཞིག་བྱས་ཏེ་“རེད། ཨ་ཕ་
ཕུན་ཚོགས་རང་རེད། ཡར་ཤོག་ཐོག་ཀར་འགྲོ་”ཟེར་བཞིན་དུ་ལག་པ་ནས་
བཟུང་སྟེ་འཁྲིད། ཐོག་ཀའི་གཟིམ་ཆུང་དུ་ཕ་བུ་གཉིས་གདན་ལ་བཞག་སྟེ་སྒོ་
འགྲམ་ནས་ཐབ་ཚང་ལ་ཁ་གཏད་དེ་“གསལ་སྒྲོན་ལགས། མགྲོན་པོ་གཉིས་ལ་
ཇ་བླུགས་དང་”ཞེས་འབོད་འཕྲལ་ཚུར་ཡོང་སྟེ་གདན་ཐོག་ཏུ་བསྡད་དེ་“ཨ་ཕ་
ཕུན་ཚོགས། ང་ངོ་ཤེས་ཀྱི་མི་འདུག་གམ། ང་དགྲ་ལྷ་ཡིན། ལོ་ངོ་བཅོ་ལྔའི་
སྔོན་དུ་ང་སྡེ་དགེར་ཚོང་རྒྱག་པར་ཡོང་དུས་རང་གི་ནང་ལ་ཟླ་བ་གཉིས་ཙམ་
བསྡད་རྗེས་ལྷ་སར་ལོག་ནས་ད་བར་ཚོང་བརྒྱབ་སྟེ་བསྡད་པ་ཡིན། ཉེ་ལམ་ལོ་
ཤས་ནང་ལམ་འགྲོ་གང་ཡག་བྱུང་ནས་དེང་སང་ཨའུ་ཙམ་ཡོད་” ཅེས་བརྗོད་
པའི་མཚམས་འདིར་ཨ་ཅག་ན་སོ་དར་ལ་བབས་པ། ཆས་གོས་དྭངས་གཙང་
ལྡན་པ་ཞིག་གིས་ལག་པ་གཡས་པར་ཁོག་ལྡིར་གཅིག་དང་། གཡོན་མར་དཀར་
ཡོལ་གཉིས་ཁུར་ནས་བུ་མོ་ལོ་བཅོ་ལྔ་ཙམ་ལ་སོན་པ་ཞིག་དང་མཉམ་དུ་འཛུལ་
ཡོང་། ཚོང་དཔོན་གྱིས་ཨ་ཅག་དེར་“གསལ་སྒྲོན་ལགས་གཟིགས་དང་། འདི་
ནི་ངས་ཁྱེད་ལ་ཤོད་མྱོང་བའི་ཨ་ཕ་ཕུན་ཚོགས་རེད། ཁྱེད་རང་ལ་བུ་མོ་ཡེ་ཤེས་
མཁའ་འགྲོ་སྐྱེས་པའི་སྔ་ལོ་དེར་ང་ལྷ་ས་ནས་ཚོང་ལ་ཐོན་ཏེ་སྡེ་དགེར་སླེབས་
དུས་ཇག་པ་ཐུག་ནས་ཚོང་རོགས་མི་བཞི་ཡོད་པ་ཚང་མ་བསད། ང་ལའང་
ལག་པར་གྲི་རྨས་བྱུང་མཐར་རྟ་ཞོན་ནས་བྲོས་ཐར་ཙམ་བྱུང་ཡང་། འཕྲང་
ལམ་ཞིག་ཏུ་སླེབས་སྐབས་ཁྲག་དོན་མང་བ་དང་དཀའ་ལས་ཀྱིས་དམར་འཐོམ་
ལངས་ནས་རྟའི་སྒལ་པ་ནས་ས་ཐོག་ཏུ་ལྷུང་། དེ་གར་ལམ་ཟུར་གྱི་བྲག་རྡོ་ཞིག་
ལ་མགོ་བརྡབས་ནས་དྲན་མེད་དུ་བརྒྱལ་འདུག མི་རིང་བར་ཨ་ཕ་ཕུན་ཚོགས་
ཁྱི་ར་རྒྱག་པར་འགྲོ་བའི་ལམ་བར་ང་ས་ཐོག་ཏུ་འགྱེལ་ཡོད་པ་མཐོང་སྟེ་ཁྱི་ར་
17m གཙུག་གཡུ།
ལའང་མ་སོང་བར་ང་རྟ་ལ་བསྐྱོན་ཏེ་ཁྱིམ་དུ་འཁྲིད། དེ་ནས་ཟླ་བ་གཉིས་ཙམ་
གྱི་རིང་ལ་ཨ་ཕ་ཕུན་ཚོགས་དང་། བཟའ་ཟླ་འཛོམས་པ་གཉིས་ཀྱིས་རང་གི་
སྤུན་ཉེ་དང་འདྲ་བའི་བྱམས་སྐྱོང་དང་ནད་གཡོག་བརྒྱུགས་ཏེ་མགོ་དང་ལག་
པའི་རྨ་རྣམས་དྲག་སྐྱེད་བྱུང་མཚམས་གནས་གླ་ཤིང་རིན་སོགས་དགོས་ལུགས་
མི་ཤོད་པ་མ་ཟད། འགྲོ་ཁར་ངའི་རྟ་དང་བདོག་དངོས་གཅིག་ཀྱང་མ་ལུས་པ་
སྤྲད་པའི་ཐོག་ད་དུང་ཨ་ཕ་ཕུན་ཚོགས་རང་གིས་ཁྱི་ར་བརྒྱབ་ནས་བྱུང་བའི་གླ་
རྩི་རྡོག་གཅིག་ཁྱེར་ཏེ་ལམ་དུ་རྨས་སྐྱོན་འདྲ་བྱུང་ན་ཕན་ཐོགས་ཡོང་ཟེར་ནས་
བྱིན། གལ་ཏེ་ཨ་ཕ་ཕུན་ཚོགས་མེད་ན་ང་ནི་མི་མེད་ཀྱི་འཕྲང་ལམ་དུ་ཤི་ཚར་བ་
རེད། གསལ་སྒྲོན་ལགས་རང་དང་བུ་མོ་ཡེ་ཤེས་མཁའ་འགྲོར་ཡང་སྐྱིད་སྡུག་ཇི་
ཡོང་སུས་ཤེས་”ཟེར་ནས་དགྲ་ལྷ་རང་གིས་ཁོ་གཉིས་ལ་ཇ་བླུགས། དེ་ནས་ཨ་
ཕ་ཕུན་ཚོགས་ཀྱིས་ཚོང་དཔོན་དགྲ་ལྷ་དང༌། ཨ་ཅག་གསལ་སྒྲོན་ལགས། བུ་
མོ་ཡེ་ཤེས་མཁའ་འགྲོ་བཅས་གསུམ་ལ་ལོ་བཅུ་གྲངས་རིང་གི་སྐྱིད་སྡུག་དང་།
བཟའ་ཟླ་འཛོམས་པ་གྲོངས་ཚུལ། དེ་བཞིན་ད་རེས་ལྷ་སར་སླེབས་ལུགས་དང་
ད་ལྟའི་གནས་ཚུལ་སོགས་ཞིབ་ཅིང་ཕྲ་བ་བཤད་པས། ཚོང་དཔོན་དགྲ་ལྷ་ནང་
མི་དང་བཅས་ཀྱི་སེམས་ལ་སྙིང་རྗེ་ཆེན་པོ་སྐྱེས་པ་དང༌། ལྷག་དོན་དུ་བུ་མོ་ཡེ་
ཤེས་མཁའ་འགྲོ་ནི་བུ་ཆུང་དཔལ་ལྡན་ལོ་ན་ཆུང་ཡང་བཀྲེས་སྐོམ་གྱི་སྡུག་བསྔལ་
དང་སྡུག་དཀའ་ལས་དེ་ཙམ་མྱངས་བའི་ཡ་ང་བའི་འཆར་སྣང་གིས་སེམས་པ་
གདུངས་ནས་དབང་མེད་དུ་མཆི་མ་ཤོར། ཚོང་དཔོན་དགྲ་ལྷས་“ཨ་ཕ་ཕུན་
ཚོགས། ཕ་ཡུལ་ལ་ལོག་རྩིས་ཡོད་དམ། ཡང་ན་ག་རེ་བྱེད་རྩིས་ཡོད་དམ་”
ཞེས་དྲིས་པའི་ལན་དུ་ “ང་ནི་སྡེ་དགེར་སྤུན་མཆེད་མེད་ལ། ཁང་པ་སོགས་
ཡོངས་རྫོགས་མི་ལ་སྟེར་ཟིན་ཏེ་ད་ཆ་ཆགས་ས་རྟེན་ས་གང་ཡང་མེད་སྟབས་ཟླ་
ཤས་རིང་ལྷ་སར་བསྡད་ནས་གང་ཐུབ་ཅི་ཐུབ་ཀྱིས་ཕྱག་སྐོར་སྒྲིབ་སྦྱོང་འདྲ་བྱ་
18ལེའུ་གཉིས་པ། སྟེས་དབང་གི་ཐུག་འཕྲད།
རྒྱུ་དང་། དེ་ནས་གཟུགས་པོ་ཨའུ་ཙམ་བྱུང་ན་བསམ་ཡས་གཙུག་ལག་ཁང་
དང་ལྷོ་གནས་ཁག་ལ་ལྟོ་སྐོར་གནས་སྐོར་ལ་འགྲོ་ཐུབ་པའི་རེ་བ་ཡོད་” ཅེས་
ལབས། ཚོང་དཔོན་དགྲ་ལྷས་བསམ་བློ་ཞིག་བཏང་ནས་མགོ་ལྕོག་ལྕོག་བྱེད་
བཞིན་དུ་“ཕུན་ཚོགས། ཁྱོད་ང་ལ་བཀའ་དྲིན་ཆེན་པོ་ཡིན། རང་སྲང་ལམ་ལ་
སྤྲང་འཁྱམས་བརྒྱབ་ནས་མ་སྡོད། ཤོད་ཀྱི་སྒོ་རྭའི་ནང་དུ་གཟན་ཁང་སྟོང་པ་
ཆུང་ཆུང་ཞིག་ཡོད། ཁྱོད་ཕ་བུ་གཉིས་དེར་སྡོད། ལྟོ་གོས་ཐོག་ལ་ངས་རོགས་
རམ་གང་ཐུབ་བྱས་ཆོག དེ་སྔ་ང་ཚོར་གཡོག་མོ་གཡུ་སྒྲོན་ཟེར་བ་ཞིག་ཡོད་
ཀྱང་རྗེས་སུ་སྨྱོ་ནས་སྐད་ཆ་གང་བྱུང་མང་བྱུང་ཤོད་པ་དང༌། མཐར་སྨན་སྤྱད་
རིམ་གྲོས་མ་ཕན་པར་ཟླ་ཤས་སྔོན་ལ་གྲོངས་སོང་བས་ད་ལྟ་ང་ཚོར་ལས་ཀ་བྱེད་
མཁན་གཡོག་པོ་མེད། བུ་དཔལ་ལྡན་གྱིས་ནང་གི་གད་ཕྱིས་བྱེད་པ་དང་ཆུ་
ལེན་རོགས་བྱས་ན་འགྲིག་གི་རེད། ཕུན་ཚོགས་རང་གཟུགས་པོ་ཐང་དུ་ཕྱིན་ན་
ངས་ལྷོ་གནས་བསྐོར་བར་འགྲོ་རོགས་ཞིག་བཙལ་ནས་མཉམ་དུ་བཏང་ཆོག
དེ་འདྲ་བྱས་ན་ཡོང་བ་འདུག་གམ། ཁྱེད་རང་བུ་ཁྲིད་ནས་སྤྲང་འཁྱམས་རྒྱག་
པ་ལས་ཞེ་དྲག་ཡག་གི་མ་རེད་དམ་”ཞེས་གྲོས་དྲིས་པས། ཨ་ཕ་ཕུན་ཚོགས་ཀྱི་
མིག་གཉིས་མཆི་ཞག་གིས་ཁེངས་ནས་“ཚོང་དཔོན་དགྲ་ལྷ་ལགས། ང་དང་
ངའི་བཟའ་ཟླ་འདས་པོ་འཛོམས་པ་གཉིས་ནི་ཆུང་དུས་ནས་དམྱལ་བ་མི་ཡུལ་ལ་
མྱངས་ཚར་བ་ཡིན་སྟབས་སྡུག་པོ་མྱོང་མཁན་མི་སུ་འདྲ་ཞིག་ཡིན་ཀྱང་། དེ་ལ་
རོགས་པ་གང་ཐུབ་བྱེད་ཀྱི་ཡོད། ཁྱེད་ལ་ང་གཉིས་ཀྱིས་ནད་གཡོག་ཕྲན་བུ་
བརྒྱུགས་པ་དེ་ད་དུང་མ་བརྗེད་པར་རྒྱུ་འབྲས་དཔང་བཞག་གི་དགོངས་པ་འདི་
ལྟ་བུ་བཞེས་པ་ལ་སྙིང་ཐག་པ་ནས་ཐུགས་རྗེ་ཆེ་ཞུ་རྒྱུ་ཡིན། ཚོང་དཔོན་ཁྱོད་བྱ་
བ་ལམ་འགྲོ་ཡོང་བ་དང་སྐུ་ཚེ་རིང་པོ་ཡོང་བ་ཤོག་” ཅེས་སྨྲས། ཚོང་དཔོན་
དགྲ་ལྷས་ཐོས་རྗེས་བཟའ་ཟླར་ཁ་གཏད་དེ་“གསལ་སྒྲོན་ལགས། ཁོ་གཉིས་
19ཌ ི གཙུག་གཡུ། །
གཟན་ཁང་སྟོང་པ་དེའི་ནང་ལ་བཞག་ནས་རྩམ་པ་སྤག་ཕོར་གང་དང་ཇ་ཁོག་
ལྡིར་གང་སྐྱོལ་དང་”ཞེས་སྨྲས་པར་ཨ་ཅག་གསལ་སྒྲོན་ལགས་ཀྱིས་“ལགས་སོ་”
ཟེར་བཞིན་ཁོ་གཉིས་ཤོད་དུ་འཁྲིད། བུ་མོ་ཡེ་ཤེས་མཁའ་འགྲོ་ནི་ཨ་ཕ་ཕུན་
ཚོགས་ཕ་བུ་གཉིས་ནང་ལ་ཉར་རྒྱུ་བྱས་པ་དེ་ལ་དགའ་ཐག་ཆོད་དེ་“པཱ་ལགས།
ཁྱེད་རང་དངོས་གནས་སེམས་པ་བཟང་པོ་འདུག བུ་དཔལ་ལྡན་ལ་ཕྱུ་པ་གོན་
རྒྱུ་མི་འདུག ངའི་ཕྱུ་པ་ཕུ་ཡོད་རྙིང་པ་དེ་སྟེར་ན་འགྲིག་གི་རེད་དམ་”ཞེས་
དྲིས་པར་ཚོང་དཔོན་དགྲ་ལྷ་“ཧ་ཧ་ཧ” ཞེས་གད་མོ་ཤོར་ཏེ་“བུ་མོ་ཡེ་ཤེས་
མཁའ་འགྲོ་པ་ཕ་ལས་ཀྱང་སེམས་པ་བཟང་བ་འདུག རང་གི་འདོད་པ་ལྟར་
གྱིས་ཤིག་” ཟེར་བས་བུ་མོ་དགའ་ནས་“པཱ་ལགས་ཐུགས་རྗེ་ཆེ་” ཟེར་བཞིན་
མཆོང་བགྲོད་ཀྱིས་གཟིམ་སྦུག་ཏུ་སོང་སྟེ་ཕྱུ་པ་ཕུ་ཡོད་ནག་པོ་ཞིག་ཁྱེར་ནས་
གཟན་ཁང་ནང་ལ་འཛུལ་བས། ཕ་བུ་གཉིས་ནི་གཟན་སྙིགས་ལྷག་མ་ཕྲན་ཙམ་
ཡོད་པ་རྣམས་གདན་དུ་འདིང་བཞིན་ཡོད་པ་མཐོང་། བུ་དཔལ་ལྡན་ཕྱིར་སྐད་
བཏང་སྟེ་རས་གོས་ཟད་ཧྲུལ་དེ་ཕུད་བཅུག་ནས་རང་གི་ཕྱུ་པ་དེ་གཡོགས་ཏེ་སྐ་
རགས་བཅིངས། རྒྱབ་ཏུ་རྐུབ་སུལ་བཞི་བསྒྲིགས། ཡང་མདུན་དུ་ཡོང་ནས་ཕུ་
ཐུང་གཉིས་ཡར་བརྫེས་པས་དཔལ་ལྡན་ནི་སྔོན་དང་མི་འདྲ་བ་ཞིག་ཏུ་གྱུར་བར་
བརྟེན་བུ་མོ་ཡེ་ཤེས་མཁའ་འགྲོས་གད་མོ་དགོད་བཞིན་དུ་“ཡག་པོ་འདུག
ཏག་ཏག་རེད། ཡག་པོ་འདུག་”ཟེར་བའི་མཚམས་སུ། ཨ་ཅག་གསལ་སྒྲོན་
ལགས་རྩམ་ཕོཪ་དང་ཇ་ཁོག་ལྡིར་ཁྱེར་ནས་ཡོང་བ་དང་སྟབས་འཁེལ། སྣང་
ཚུལ་དེ་མཐོང་འཕྲལ་བུ་མོར་མིག་ལོག་ཅིག་བལྟས་ཏེ་“ག་རེ་བྱས་པའི་ཡག་པོ།
པཱ་ལགས་ཀྱི་འཁྲིས་ལ་སྡོད་ཤོག་” ཅེས་བུ་མོར་གཤེ་གཤེ་བཏང་བ་དང་། ཡེ་
ཤེས་མཁའ་འགྲོ་པ་ཕའི་འགྲམ་དུ་སླེབས་མ་ཐག་ཨ་མ་ནི་རྡོག་སྒྲ་དང་བཅས་ཏེ་
ལྷགས་ནས་ “ད་ཡིན་ན་པ་ཕ་དང་བུ་མོ་གཉིས་འདྲ་པོ་ཞིག་འདུག པ་ཕས་
20ལེའུ་གཉིས་པ། སྟེས་དབང་གི་ཐུག་འཕྲད།
སྤྲང་པོ་སྒོ་འགྲམ་ལ་ལྟོ་སློང་བར་ཡོང་མཁན་ནང་ལ་བསྐོངས་ནས་གསོལ་བ་
ཞབས་ཏོག་བྱས། བུ་མོས་རང་གི་ཕྱུ་པའང་སྟེར། འདི་འདྲ་བྱེད་དགོས་དོན་
ཨེ་ཡོད། དེ་སྔ་ཁྱེད་རང་ལ་རོགས་བྱེད་མྱོང་ཡོད་ན་དངུལ་དང་རྩམ་པ་ཕྲན་
ཙམ་སྤྲད་དེ་བཏང་ན་མ་འགྲིག་པ་ག་རེ་ཡོད་དམ་"ཞེས་ངར་ངར་ཤོར་ཤོར་གྱིས་
སྨྲས། འོན་ཏེ་ཚོང་དཔོན་དགྲ་ལྷས་དལ་ཞིང་འཇམ་པོའི་སྒོ་ནས་“གསལ་སྒྲོན་
ལགས། བཀའ་ མོལ་ འདི་ འདྲ་ མ་ གསུངས། ཕུན་ ཚོགས་ ཀྱིས་ ངའི་ སྲོག་
བསྐྱབས་མྱོང་བ་རེད། ད་ཆ་གནས་སྐོར་ལ་ཡོང་ནས་སྤྲང་པོ་ཆགས་པའི་སྐབས་
སུ་ངས་ཁ་ཡ་མ་བྱས་ན་ལས་རྒྱུ་འབྲས་ལ་འགྲོ་གི་མ་རེད། མི་གཞན་དག་གིས་
ཤེས་ན་ག་རེ་ཟེར་གྱི་རེད་དམ། དེ་ཙམ་དུ་མ་ཟད། ཁོ་གཉིས་ཀྱིས་ལྟོ་ཟ་བ་དེ་
ཁོ་ན་མཐོང་བ་མ་གཏོགས་ལས་ཀ་བྱེད་ཐུབ་པ་དེ་མ་མཐོང་བ་ག་རེ་བྱས་པ་རེད་
དམ། དེང་སང་ནང་ལ་གཡོག་པོ་མེད་པར་གསལ་སྒྲོན་ལགས་ཁྱེད་རང་བྲེལ་བ་
ག་ཚོད་བྱེད་དགོས་ཀྱི་མི་འདུག་གམ། གལ་ཏེ་ཆུ་ལེན་རྒྱུ་དང་། གད་རྒྱག་རྒྱུ།
འཁྲུ་འཁྲུ་བཤལ་བཤལ་བྱ་རྒྱུ་ཚང་མ་དཔལ་ལྡན་གྱིས་བྱས་ན་ང་རང་ཚོ་ལའང་
ཕན་ཐོགས་ཡོང་གི་རེད་” ཅེས་བཤད་པས་གསལ་སྒྲོན་ལགས་ནི་འདི་སྙམ་དུ་
བསམས་སོ། ཕ་རྒན་ཕུན་ཚོགས་ནི་སང་འགྲོ་གནངས་འགྲོའི་མི་རེད། གལ་ཏེ་
ཁོ་ལ་ཉིན་ཤས་རིང་བྱམས་སྐྱོང་བྱས་པ་ཡིན་ན་ཚོང་དཔོན་གྱི་བློ་དང་མཐུན་ལ།
གྲོང་པ་ཁྱེམ་མཚེས་ཚོས་ཀྱང་ཨ་ཅག་གསལ་སྒྲོན་ལགས་ནི་ལས་རྒྱུ་འབྲས་ལ་བརྩི་
ཞིང་། བྱམས་སྙིང་རྗེ་དང་ལྡན་པ་ཞིག་འདུག་ཟེར་རྒྱུ་མ་ཟད། ཉིན་ཤས་ནས་
ཕུན་ཚོགས་ཤི་བའི་རྗེས་སུ་བུ་དཔལ་ལྡན་དེ་གཡོག་པོར་ཉར་ན་གླ་ཕོགས་སྤྲོད་
མི་དགོས་པའི་གཡོག་པོ་ཞིག་ཡོང་གི་རེད་བསམས་ནས་“ཚོང་དཔོན་ཁྱེད་ཀྱིས་
གསུངས་པ་དེ་དངོས་གནས་རེད། ལས་འབྲས་དཔང་བཞག་གི་ལས་ཀ་བྱེད་
དགོས་ཀྱི་རེད། ཝ་ཡེ། ཡེ་ཤེས་མཁའ་འགྲོ། སྐས་ཀའི་འོག་གི་འཕྱིང་གདན་
21གཙུག་གཡུ། .ཤི
རྡོལ་པ་ དེ་ ཁོ་ གཉིས་ ལ་ སྐྱོལ་ཤོག རང་ གི་ ལྷམ་རྙིང་ པ་ དེ་ དཔལ་ ལྡན་ ལ་
གཡོགས་ཤིག་”ཅེས་བསྐུལ་བས། བུ་མོ་ནི་དགའ་ཐག་ཆོད་དེ་རླུང་གིས་དེད་པ་
ལྟར་ལྷམ་དང་འཕྱིང་གདན་ཁྱེར་ཏེ་གཟན་ཁང་ནང་ལ་ཕྱིན་ནས་སྔོན་ལ་འཕྱིང་
གདན་དེ་གཟན་པའི་ཐོག་ཏུ་བཏིངས། དེ་ནས་ལྷམ་དེ་དཔལ་ལྡན་ལ་གྱོན་དུ་
བཅུག་པས་ཕ་བུ་གཉིས་སེམས་རབ་ ཏུ་གཡོ་བས་བུ་དཔལ་ལྡན་གྱིས་ཡེ་ཤེས་
མཁའ་འགྲོ་ལ་མིག་ཅེ་རེར་བལྟས་ནས་“ཨ་ཅག་དྲིན་ཆེན་སྐུ་ཚེ་རིང་། ཁྱེད་
སྐྱིད་པོ་ཡོང་བ་ཤོག་” ཅེས་ལབས། བུ་མོ་ཡེ་ཤེས་མཁའ་འགྲོར་དགའ་སྐྱོའི་
བསམ་པ་འགྲན་པ་བཞིན་དུ་སྐྱེས་ཏེ་སེམས་ལྤགས་སྲབ་ལ་བྱམས་སེམས་ལྡན་
པའི་རྣམ་དཀར་གྱི་སེམས་པ་ཆུང་ཆུང་དེ་སླར་ཡང་སྙིང་རྗེའི་ཀློང་དུ་ཚུད་དོ།
དེ་ནས་བཟུང་བུ་དཔལ་ལྡན་ནི་སྔ་དྲོ་ཨང་དང་པོར་ལངས་ནས་ཐོག་ཀའི་
གཟིམ་ཆུང་གསུམ་ལ་གད་ཕྱིས་རྒྱག་རྒྱུ་དང༌། སྒོ་རྭའི་ནང་གི་ཁྲོན་པ་ནས་ཆུ་
ལེན་རྒྱུ། དེ་བཞིན་འཁྲུ་འཁྲུ་བཤལ་བཤལ་བཅས་ཕྱི་ནང་གི་ལས་ཀ་ཚང་མ་
བྱེད་དགོས་ པས་ ཉིན་ གང་བྲེལ་བ་འཚུབ་འཚུབ་ཀྱིས་ ལས་ ཀར་ མགོ་ འཁོར།
ཉིན་ལྟར་ཚོང་ཁང་ལ་ཚོང་རྒྱག་མཁན་དང་ཡང་ན་ཚོང་དཔོན་དགྲ་ལྷའི་འགྲམ་
དུ་ཡོང་མཁན་བར་མ་ཆད་པ་ཡོད་སྟབས། ཨ་ཅག་གསལ་སྒྲོན་ལགས་ཀྱིས་བུ་
དཔལ་ལྡན་ལུས་པོ་ཡོངས་རྫོགས་འཁྲུ་རུ་བཅུག་ནས་གྱོན་ཆས་ཀྱང་ཆ་ཚང་ཞིག་
གཡོགས། ནང་ལ་མགྲོན་པོ་སུ་སླེབས་ཀྱང་དེ་ལ་ཨ་ཕ་ཕུན་ཚོགས་ཀྱིས་ཚོང་
དཔོན་དགྲ་ལྷའི་སྲོག་བསྐྱབས་པ་དང༌། དེང་སང་སྤྲང་ལ་འཁྱམས་ནས་ལྟོ་སློང་
མཁན་ཞིག་ཡིན་ཀྱང་། ཨ་ཅག་གསལ་སྒྲོན་ལགས་ཁོ་རང་གིས་མགོ་འདོན་འཚོ་
སྐྱོང་བྱེད་ ཀྱི་ ཡོད་ པ་ བཅས་ ཀྱི་ གནས་ ཚུལ་ ཆ་ ཚང་ རེ་ བགྲངས་ བ་ མ་ ཟད།
དཔལ་ལྡན་བསྐོངས་ནས་མགྲོན་པོ་ཚོ་ལ་མིག་སྟོན་བྱེད་པ་དང་སྦྲགས་ཨ་མ་ཕུན་
ཚོགས་ནི་དེང་སང་ཕྱག་འཚལ་སྐོར་སྦྱོང་བྱས་ནས་སྡོད་པ་ལས་གཞན་དག་ལས་
22ལེའུ་གཉིས་པ། སྟེས་དབང་གི་ཐུག་འཕྲད།
ཀ་མེད་ལུགས་ སོགས་བུ་དཔལ་ལྡན་ལ་ཡང་ ཡང་ཤོད་དུ་བཅུག་པར་བརྟེན།
དཔལ་ལྡན་ནི་གནས་ལུགས་དེ་རྣམས་ངག་ལ་བཟུང་བ་ལྟར་ཆུ་རྒྱུག་རྒྱུག་ཤོད་
ཐུབ་པ་བྱུང་ངོ་།
ནམ་མཁའ་དྭངས་ཤིང་ཁ་ཁུ་སིམ་པའི་ཞོགས་པ་ཞིག་ལ་བུ་དཔལ་ལྡན་
རྣམ་ཀུན་ལྟར་ཁྲོན་པ་ནས་ཆུ་ལེན་པར་འགྲོ་སྐབས་སུ། གློ་བུར་དུ་དལ་ཞིང་
འཇམ་ལ་མགྲིན་ཁུག་དང་ལྡན་པའི་སྙན་འཇེབས་ཀྱི་གླུ་སྒྲ་ཞིག་ལྷང་ལྷང་དུ་ཐོས།
བུ་དཔལ་ལྡན་ནི་སྙན་པའི་གདངས་ཀྱིས་ཡིད་དབང་འཕྲོག་ཅིང༌། རོ་བཅུད་
དང་ལྡན་པའི་ཚིག་ལ་ཡིད་གཟབ་ཀྱིས་ཉན་དུས་གཞས་ཚིག་ནི་འདི་ལྟ་སྟེ།
ཉི་མ་ནམ་མཁར་ཤར་ཡང་། །
དྲོད་ལ་བཏང་སྙོམས་མི་འདུག །
འོད་ཟེར་གཞན་ལ་འཕྲོ་འཕྲོ། །
ང་ལ་འཕྲོ་རྒྱུ་མི་འདུག །
ལྟོ་གོས་རང་གིས་བཙལ་ཡོད། །
ལས་འབྲས་སེམས་ཀྱིས་བསྲུངས་ཡོད། །
ནམ་མཁའི་བླ་མ་དཀོན་མཆོག །
མི་ཚེའི་མདོག་ལ་གཟིགས་དང་། །
ཟད་འབྲས་ལུས་ལ་ཐོན་སོང་། །
སེམས་ལ་སྡུག་བསྔལ་ཞུགས་སོང་། །
ཉམ་ཆུང་སྙིང་རྗེའི་ཡུལ་ལ། །
མི་ཚེས་ཀྱག་ཀྱག་མ་གནང་། །
ལྟོ་གོས་གཏམ་གསུམ་ནང་ནས། །
གཅིག་རང་བྱུང་རོགས་བྱས་ན། །
23གཙུག་གཡུ།
མི་དང་འདྲ་བའི་རྒྱས་རྒྱས། །
བྱུང་ན་བསམ་པ་མི་འདུག །
དལ་རྟེན་མི་ལུས་ཐོབ་ནས། །
ཡོང་རྒྱུ་འདི་ལས་མེད་ན། །
འཇིག་རྟེན་མི་ཡི་ཡུལ་ལ། །
ཞེན་ཆགས་བྱས་ནི་གང་ཡོང་། །
ཞེས་སྙན་འཇེབས་གདངས་ཀྱིས་དྲངས་བའི་སྐྱོ་གླུ་ཞིག་ལེན་བཞིན་དུ་ཨ་
ཕ་ཕུན་ཚོགས་ཀྱི་སྡོད་ཁང་ཁ་སྤྲོད་ཀྱི་ཁང་ཆུང་ཞིག་ནས་བུ་མོ་ལོ་བཅོ་ལྔ་བཅུ་
དྲུག་ཙམ་བྱས་པ་ཞིག་གིས་ཆུ་བན་ཁ་ཆག་ཅིག་སྒལ་པར་ཁུར་ནས་ཆུ་ལེན་པར་
ཡོང་གི་ཡོད་པ་རེད། བུ་མོ་དེ་ནི་ཆས་གོས་སྐྱོ་ལ་ལྷམ་ཡང་གོན་རྒྱུ་མེད་པའི་བུ་
མོ་དབུལ་པོ་ཞིག་སྣང་ཡང་། འགྲམ་དུ་སླེབས་ནས་ཞིབ་ ཏུ་ལྟ་སྐབས་གནག་
ཅིང་སྣུམ་པའི་ལྕང་ལོ་གཅིག་ནི་ལུས་ཀྱི་སྐེད་ཆ་ལས་བརྒལ་བ་དང་། དཀར་
དམར་མདངས་ལྡན་གྱི་གདོང་ནི་ཞལ་ཁ་ཕྱེ་མ་ཐག་པའི་མེ་ཏོག་པད་མ་བཞིན་
དུ་མཚར་བ། པིར་གྱིས་བྲིས་པ་ལྟ་བུའི་སྨིན་མ་འཁྱོག་པོའི་འོག་ཏུ་ཟིམ་པོར་
གཡོ་བའི་རྫི་མས་བརྒྱན་པའི་མིག་གཉིས་ནི་ཆུ་མིག་བཞིན་དུ་དྭངས་ཤིང་གསལ་
བ། སྣམ་བུ་ནག་པོའི་ཕུ་མེད་འོག་ཏུ་འོག་ཕྱུ་མཚལ་ཀ་ཞིག་གྱོན་ཡོད་པ་དེ་ལ་
ལྷན་པ་ཐར་ཐོར་བརྒྱབ་ཡོད་པ་རྣམས་ཀྱང་། མེ་ཏོག་ལ་ལོ་མས་བརྒྱན་པ་ཇི་
བཞིན་དུ་མངོན་པའི་བུ་མོ་ཞིག་འདུག་པ་དེས་ཆུ་བན་ཁ་ཆག་དེ་བན་སྟེགས་ཀྱི་
ཐོག་ཏུ་ག་ལེར་བཞག་སྟེ་ཁྲོན་སྐྱོགས་ཀྱིས་ཆུ་ལེན་རྩིས་བྱེད་སྐབས་དཔལ་ལྡན་
གྱིས་“ཨ་ཅག ད་ལྟ་ཁྱེད་ རང་གིས་བཏང་བའི་གཞས དེ་ ཧ་ ཅང་ སྙན་ པོ་
འདུག་”ཅེས་ལབས། བུ་མོསའཛུམ་འཚེར་འཚེར་གྱིས་“གཞས་འདི་ནི་ང་ཚོའི་
ནང་ལ་མི་ཐོག་མང་པོའི་རིང་ལ་ཚང་མས་དགའ་པོ་བྱེད་པའི་ཤཞས་རེད། ང་
24ལེའུ་གཉིས་པ། སྟེས་དབང་གི་ཐུག་འཕྲད།
25
25གཙུག་གཡུ།
ལ་ཨ་མ་གཤེགས་མཁན་དེས་བསླབས་བྱུང༌། ཨ་ཅག་གསལ་སྒྲོན་ལགས་ཀྱིས་བུ་
དཔལ་ལྡན་ཟེར་བ་ཞིག་ཡོད་གསུང་གི་འདུག དེ་ཁྱེད་རང་ཡིན་ནམ་”ཞེས་
དྲིས་པའི་ལན་དུ་དཔལ་ལྡན་གྱིས་“དེ་ག་རང་ཡིན། ཁྱེད་རང་གི་ཁྱིམ་ལ་ནང་
མི་སུ་ཡོད་དམ་”ཞེས་བཤད་པར་“ངའི་ནང་ལ་པ་ཕ་ང་གཉིས་མ་གཏོགས་སུ་
ཡང་མེད་”ཟེར་བ་སོགས་ཕན་ཚུན་སྐད་ཆ་ཤོད་སྐབས་སུ་བུ་མོའི་ཁྱིམ་གྱི་སྒོ་ཁ་
ནས་བྱམས་བརྩེའི་རྣམ་འགྱུར་དང་ལྡན་པའི་མི་ལོ་བཞི་བཅུ་ལྷག་ཙམ་སླེབས་པ་
ཞིག་གིས་“བདེ་སྐྱིད། མགྱོགས་པོ་ཆུ་ཁྱེར་ཤོག་”ཅེས་འབོད་པ་དང་། བུ་མོ་
བདེ་སྐྱིད་ཀྱིས་ཆུ་བན་སྒལ་པར་ཁུར་རྗེས་དཔལ་ལྡན་ལ་འཛུམ་མདངས་ཤིག་
བསྟན་ཏེ་ནང་ལ་ལོག དཔལ་ལྡན་དང་བདེ་སྐྱིད་གཉིས་ཕན་ཚུན་ངོ་ཤེས་པ་
ནས་བཟུང་མཚམས་རེ་དཔལ་ལྡན་གྱིས་བདེ་སྐྱིད་ལ་ཆུ་ལེན་རོགས་བྱེད་པ་དང་།
མཚམས་རེ་བདེ་སྐྱིད་ཀྱིས་དཔལ་ལྡན་ལ་འཁྲུ་འཁྲུ་བཤལ་བཤལ་བྱེད་རོགས་
བྱེད་པ་སོགས་གཅིག་ཕན་གཅིག་རོགས་བྱེད། ཡང་སྐབས་རེ་དགོང་དྲོ་ལས་ཀ་
ཚང་མ་ཚར་རྗེས་སུ་སྒོ་རྭའི་ནང་ལ་མཉམ་དུ་རྩེད་མོ་བརྩེས་ནས་སྡོད་ཀྱི་ཡོད།
ཉིན་ཞིག་ཚོང་དཔོན་དགྲ་ལྷའི་ནང་ལ་མའ་ཅང་རྒྱག་མཁན་སྐུ་དྲག་དང་ཚོང་པ་
ཁ་ཤས་སླེབས་ནས་ནམ་ཕྱེད་ཙམ་མགོ་འཁོར་ནས་སྡོད་སྐབས་དཔལ་ལྡན་དང་
བདེ་སྐྱིད། དེ་བཞིན་ཡེ་ཤེས་མཁའ་འགྲོ་གསུམ་སྒོ་རྭའི་ནང་ཕན་ཚུན་གཞས་
ཤགས་རྒྱག་རེས་བྱས་ནས་བསྡད་ཡོད། སྐབས་དེར་ བདེ་སྐྱིད་ཀྱིས་ལྷ་ སའི་
ཞབས་བྲོ་བརྒྱབ་ནས་དཔལ་ལྡན་དང་ཡེ་ཤེས་མཁའ་འགྲོ་གཉིས་ལྟད་མོ་ཆེན་པོ་
བྱུང་བར་བརྟེན། བདེ་སྐྱིད་ལ་ཞུ་བ་འཐེན་ནས་ད་དུང་གཞས་གཅིག་གཏོང་
རོགས་ལབས་པས། བདེ་སྐྱིད་ཀྱིས་“ཡང་ཡང་སྤྲང་པོའི་གླུ་ལ་སྙན་རྒྱུ་མེད་ཀྱང་
ཁྱེད་གཉིས་དགའ་པོ་ཡོད་ན་ངས་བཏང་ཆོག་”ཟེར་ནས་རང་ཉིད་ལ་ཨ་མས་
བསླབས་པའི་ གཞས་ དེ་ སླར་ ཡང་ སྐད་ གསང་ མཐོན་པོས་བཏང་། ཡེ་ཤེས་
26ལེའུ་གཉིས་པ། སྟེས་དབང་གི་ཐུག་འཕྲད།
མཁའ་འགྲོ་སྙན་ཐག་ཆོད་ནས་བར་མ་ཆད་པར་བདེ་སྐྱིད་ཀྱི་སྐད་ལ་བསྔགས་
བརྗོད་བྱས། དཔལ་ལྡན་ནི་སྙན་འཇེབས་གཞས་ཀྱིས་ཡིད་དབང་བཀུག་ཀྱང་།
རང་ཉིད་ཀྱི་འཚོ་བའི་ངང་ཚུལ་དང་མཐུན་པའི་གཞས་ཚིག་དེས་ སེམས་ པ་
གདུངས་ཏེ་བདེ་སྐྱིད་ལ་སྙིང་རྗེ་དང༌། ཡང་བདེ་སྐྱིད་ཀྱི་མི་སེམས་འགུག་པའི་
སྐད་གདངས་དང་མགྲིན་ཁུག་ལེགས་པར་སྨོན་ནས་སེམས་སུ་དགའ་སྐྱོ་གཉིས་
ལྡན་གྱི་ངང་ཚུལ་འཆར་བས། སྐད་ཆ་ཚིག་གཅིག་མ་བཤད་པར་བདེ་སྐྱིད་ཀྱི་
གདོང་ལ་ཅེ་རེར་བལྟས་ནས་བསྡད། དེ་མཚམས་སུ་ཨ་ཅག་གསལ་སྒྲོན་ལགས་
ཁོ་ཚོའི་མདུན་དུ་ཡོང་ནས་་“ད་ཡིན་ན་ཏག་ཏག་རེད། ཡེ་ཤེས་མཁའ་འགྲོ་རང་
གཟིམ་ཆུང་ སྐྱིད་ པོ་ དེའི་ ནང་ལ་ མི་ སྡོད་ པར་ སྒོ་ རྭའི་ནང་ལ་ སྤྲང་ ཕྲུག་དང་
མཉམ་དུ་འཁྱམས་ནས་སྡོད། རྒྱུགས། མགྱོགས་པོ་ནང་ལ་ལོག་རྒྱུགས་”ཞེས་
བཤད་རྗེས་དཔལ་ལྡན་དང་བདེ་སྐྱིད་ལ་ཁ་གཏད་དེ་“ཁྱེད་རང་གཉིས་ཚོད་
བཟུང་ཨང་། ང་ཚོའི་བུ་མོར་གྲིབ་ཤོར་གྱི་རེད། རྒྱུགས། མགྱོགས་པོ་ཉོལ་
བར་རྒྱུགས་”ཞེས་ལབས་ནས་རྡོག་སྒྲ་དང་བཅས་ཏེ་ནང་ལ་ལོག ཡུད་ཙམ་གྱི་
སྔོན་དུ་གཞས་དང་ཞབས་བྲོའི་སྤྲོ་སྣང་གི་སྐད་སྒྲས་ཁེངས་པའི་ཚུལ་དེ་གློ་བུར་
དུ་དངངས་འཚབ་དང་ཞེད་སྣང་གིས་ཁེངས་པ་ཞིག་ཏུ་གྱུར། དཔལ་ལྡན་དང་
བདེ་སྐྱིད་གཉིས་ཕན་ཚུན་ལྟ་རེས་ཤིག་བྱས་ཏེ་གཉིས་ཀ་གདོང་པ་གློད་བཞིན་
རང་རང་སོ་སོའི་ནང་ལ་ལོག་འགྲོ་སྐབས་གཉིས་ཀར་བསམ་བློ་འདི་འདྲ་ཞིག་
འཁོར། ཡེ་ཤེས་མཁའ་འགྲོ་དང་ང་ཚོ་ནི་ལོ་མཉམ་གྱི་བྱིས་པ་འདྲ་འདྲ་ཡིན་
རུང་མི་དང་མི་ཡང་རིགས་མི་འདྲ་བར་ང་ཚོར་སྤྲང་ཕྲུག་ཅེས་གཤེ་གཤེ་གཏོང་
བ་མ་ཟད། ཡེ་ཤེས་མཁའ་འགྲོ་ང་ཚོ་དང་མཉམ་དུ་ཏོག་ཙམ་བསྡད་པར་ཡང་
གྲིབ་ཤོར་གྱི་རེད་ཟེར་བ་ནི་ང་ཚོ་ཧ་ཅང་གི་བཙོག་པ་ཞིག་ ཏུ་རྩི་བ་ནི་སྨོས་མི་
དགོས་པ་རེད། ང་ཚོས་རྫུན་དང་ཁྲ་མ་བཤད་པ་དང༌། ཡང་ན་བརྐུ་རྒྱག་པ་
27གཙུག་གཡུ།
སོགས་ཚུལ་མིན་གྱི་བྱ་བ་ནི་གང་ཡང་བྱས་མེད། གཞན་གྱིས་ང་ཚོར་མཐོང་
ཆུང་འདི་ལྟར་བྱེད་པའི་རྒྱུ་མཚན་གང་ཡིན་ནམ་སྙམ་སྟེ་སེམས་པ་ཧ་ཅང་སྐྱོ་པོ་
བྱུང་།
དེའི་ཚེ་ཕ་རྒན་ཕུན་ཚོགས་ནི་གཟུགས་གཞི་ཇེ་ཞན་དུ་སོང་ནས་སྐབས་རེ་
ཅུང་བདེ་བའི་མཚམས་སུ་གླིང་སྐོར་ལ་འགྲོ་བ་མ་གཏོགས་དུས་ཚོད་མང་ཆེ་བ་
ནང་ལ་ཁ་འདོན་བྱས་ ཏེ་ སྡོད་པ་དང་། བུ་དཔལ་ལྡན་ ནི་དགྲ་ལྷའི་ནང་གི་
གཡོག་པོ་རྒྱུག་དགོས་པ་མ་ཟད། པ་ཕའི་ནད་གཡོག་ཀྱང་བྱེད་དགོས་པར་
བརྟེན་ཉིན་གང་བྲེལ་བ་འཚུབ་འཚུབ་ངང་ནས་ལས་ཀ་བྱེད་དགོས་པ་དང་།
དགྲ་ལྷའི་གཟིམ་ཆུང་དང་པ་ཕའི་སྡོད་གནས་གཟན་ཁང་བར་ལ་ཐེངས་མང་
ཡར་རྒྱུག་མར་རྒྱུག་བྱེད་དགོས་པའི་དཀའ་ངལ་ཆེ་བའི་ཚུལ་རྣམས་གྲོང་པའི་བུ་
མོ་བདེ་སྐྱིད་དང་ཕ་བཀྲ་ཤིས་གཉིས་ཀྱིས་མཐོང་ནས་རྟག་ཏུ་བུ་དཔལ་ལྡན་ལ་
ལས་ཀ་བྱེད་རོགས་བྱེད་ཅིང་། ལྷག་དོན་དུ་བུ་མོ་བདེ་སྐྱིད་ཀྱིས་སྐབས་རེ་ཆུ་
ལེན་རོགས་དང་། སྐབས་རེ་དཀར་ཡོལ་འཁྲུ་རོགས་སོགས་བྱས་པས་མ་ཚད།
དཔལ་ལྡན་བྲེལ་བ་ཚ་བའི་སྐབས་སུ་ཡང་ཡང་ནད་ཀྱིས་མནར་བའི་པ་ཕ་ཕུན་
ཚོགས་ཀྱི་འགྲམ་དུ་བསྡད་དེ་ནད་གཡོག་རྒྱུག་པ་སོགས་རོགས་པ་རྟག་ཏུ་བྱེད་
པའི་དབང་གིས་དཔལ་ལྡན་དང་བདེ་སྐྱིད་གཉིས་ནི་གཅེན་མོ་དང་གཅུང་པོ་ལྟ་
བུའི་མཛའ་བཤེས་ཀྱིས་བཅིངས་པའི་ཐོག་དབུལ་ཞིང་ཕོངས་ བའི་ཁྱིམ་ཚང་
གཉིས་ནི་གཅིག་ལ་གཅིག་ཕན་གྱི་ཁྱིམ་མཚེས་བཟང་པོ་ཞིག་ཏུ་གྱུར་ཏོ། །
28
28འག
འདག
ལེའུ་གསུམ་པ།
ཆོང་ལ།བཏུ
 ི། །
ཟོལ་སྦྱོར་གྱི་ཐུགས་ཁུར།
ཉིན་ཞིག་ཨ་ཅག་གསལ་སྒྲོན་ལགས་ཀྱིས་དཔལ་ལྡན་འགྲམ་དུ་བསྐོངས་
ནས་ལག་པར་རས་སྒྲིལ་ཞིག་སྤྲད་དེ་“དཔལ་ལྡན། སློ་མ་འདི་སྐུ་ངོ་མདའ་
དཔོན་ལ་ཕུལ་ཤོག འབུལ་དུས་སྔོན་ལ་ཕྱག་འབུལ་གཅིག་ཞུས་ནས་ལག་པ་
གཉིས་ཀྱིས་སློ་མ་འདི་གསོལ་ལྕོག་སྒང་ལ་བཞག་རྗེས། འདི་ཨ་ཅག་གསལ་སྒྲོན་
ལགས་ཀྱིས་ཕུལ་ཤོག་གསུང་གི་འདུག ཞལ་ཏོག་སྤྲོ་པོ་མི་འདུག་ཀྱང་སེམས་ཀྱི་
ཁྱད་པར་ཡིན་གསུང་གི་འདུག་ཟེར་ཞུས་ཨང་”ཞེས་བཤད་དེ་བཏང་། དཔལ་
ལྡན་གྱིས་ལམ་བར་ཁ་གཡེང་མིག་གཡེང་གང་ཡང་མ་བྱས་པར་ཕྱིན་ནས་སྐུ་ངོ་
མདའ་དཔོན་གྱི་གཟིམ་ཆུང་ནང་སླེབས་རྗེས་ཨ་ཅག་གསལ་སྒྲོན་ལགས་ཀྱིས་
མངགས་པ་བཞིན་སྔོན་ལ་ཕྱག་འབུལ་གཅིག་ཞུས་ཏེ་སློ་མ་གསོལ་ལྕོག་སྒང་ལ་
ཕུལ་རྗེས་“འདི་ཨ་ཅག་གསལ་སྒྲོན་ལགས་ཀྱིས་ཕུལ་ཤོག་གསུང་གི་འདུག
ཞལ་ཏོག་སྤྲོ་པོ་མི་འདུག་ཀྱང་ཐུགས་སེམས་ཀྱི་ཁྱད་པར་ཡིན་གསུང་གི་འདུག་”
ཅེས་བཤད། སྐུ་ངོ་མདའ་དཔོན་གྱིས་གད་མོ་དགོད་བཞིན་དུ་“ཝ་ཡེ། ཝ་ཡེ་”
ཞེས་ལན་གཉིས་འབོད་པས་གཡོག་པོ་གཅིག་ཡར་འཛུལ་ཡོང་བ་དེ་ལ་“ཞལ་
ཏོག་འདི་སྣོད་ཆས་ཤིག་ཏུ་བཏོན་ནས་སྒྲིལ་རྫས་དང་སློ་མ་གཉིས་དཔལ་ལྡན་ལ་
སྤྲོད་ཅིག དཔལ་ལྡན་རང་ཞབས་ཕྱི་ཁང་ལ་སྒུག་སྡོད། འགྲོ་ཁར་ངའི་ཡི་གེ་
29གཙུག་གཡུ།
ཞིག་ཡོད་པས་ཨ་ཅག་གསལ་སྒྲོན་ལགས་ལ་ཕུལ་ཨང་”ཞེས་ཟེར། དཔལ་ལྡན་
ཞབས་ཕྱི་ཁང་ལ་ཡུད་ཙམ་ཞིག་སྒུག་བསྡད་པས་གཡོག་པོ་དེས་རས་སྒྲིལ་དཔལ་
ལྡན་ལ་སྤྲད་པ་དང་། དཔལ་ལྡན་གཟིམ་ཆུང་ནང་དུ་འཛུལ་ནས་ཡི་གེ་ལེན་
པར་ཕྱིན་པས་སྐུ་ངོ་མདའ་དཔོན་གྱིས་ཡི་གེ་བྲིས་ཟིན་པ་མ་ཟད། ཡིག་སྐོགས་
ཀྱང་ཁ་སྦྱར་ཟིན་དེ་“དཔལ་ལྡན། ཡི་གེ་འདི་ཨ་ཅག་གསལ་སྒྲོན་ལགས་རང་གི་
ཕྱག་ལ་ཕུལ་ཨང་”ཟེར་བཞིན་ཡི་གེ་དེ་དཔལ་ལྡན་ལ་སྤྲད་པ་དང་ཕར་ལྟ་ཚུར་
ལྟ་ཞིག་བྱས་ཏེ་“ཚོང་དཔོན་དགྲ་ལྷས་ཧ་མ་གོ་བ་གྱིས་ཨང༌། འདིར་ཤོག
ཁྱོད་རང་རྔན་པ་ཉོ་བྱེད་གྱིས་ཤིག་”ཟེར་ནས་དཔལ་ལྡན་ལ་བོད་དངུལ་སྲང་
གང་སྟེར། དཔལ་ལྡན་ནི་ལྟོ་སློང་མྱོང་ཡང་འདི་ལྟ་བུའི་དངུལ་མང་པོ་སྟེར་
མཁན་ཡོང་མ་མྱོང་བས། རང་གི་མིག་ལ་རང་གིས་ཡིད་མ་ཆེས་པར་དངུལ་དེ་
རྣམས་ལག་པའི་ནང་དུ་བཙིར་ཙམ་བཙིར་ཙམ་བྱས་ཏེ་“སྐུ་ངོ་ཐུགས་རྗེ་ཆེ་"
ཟེར་བཞིན་སྒོའི་ཕྱི་ལ་ཐོན། དཔལ་ལྡན་གྱིས་དགའ་སྤྲོ་ཆེན་པོས་ལམ་བར་
དངུལ་ལ་གྲངས་ཀ་རྒྱག་བཞིན་ཨ་ཕ་ཕུན་ཚོགས་ལ་གང་ཞིག་ཉོས་པ་དགའ་བ་
ཡོད་དམ་སྙམ་པའི་བསམ་བློ་གཏོང་གིན་དུ་ཡོང་མཐར་པ་ཕ་དེང་སང་ལྟོ་ཟ་མི་
ཐུབ་པར་བརྟེན་བག་ལེབ་ཁ་ཤས་ཤིག་ཉོ་རྒྱུར་སེམས་ཐག་བཅད། བག་ལེབ་
མེད་པའི་སྲང་ལམ་ཆུང་ཆུང་ཞིག་ཏུ་སླེབས། སྟབས་ལེགས་པ་ཞིག་ལ་སྲང་ལམ་
འཚོང་མཁན་འཚོལ་ཕྱིར། ག་ས་ག་ལ་རྒྱུག་པའི་མཐར་ག་སླེབས་འདི་སླེབས་
དེའི་སྒོ་ཆུང་དམའ་པོ་ཞིག་གི་ནང་དུ་རྡོག་པ་བག་ལེབ་འཚོང་རྒྱུ་འདུག་པས་
དགའ་སྣང་ཆེན་པོས་རྡོག་པ་བག་ལེབ་གཉིས་ཉོས་ཏེ་ཨམ་ཕྲག་ནང་དུ་བཅུག་
ནས་མགྱོགས་པོ་ལོག་རྩིས་བྱེད་སྐབས། གློ་བུར་དུ་མདུན་ཕྱོགས་ནས་བུ་མོའི་
སྐད་སྒྲ་ཡ་ང་བ་ཞིག་གིས་
ས་“ཨ་མའ་ཨ་མའ་”ཞེས་ཧ་ཅང་དངངས་སྐྲག་ཆེ་བའི་
ངང་འབོད་པ་ཐོས་པ་དང༌། སྐད་སྒྲ་དེ་ནི་ཧ་ཅང་གོ་མྱོང་མྱོང་ཞིག་ཡོད་སྟབས་
30ལེའུ་གསུམ་པ། ཟོལ་སྦྱོར་གྱི་ཐུགས་ཁུར།
མགྱོགས་མྱུར་རྒྱུག་ཕྱིན་ཏེ་སྲང་ལམ་གྱི་ཁུག་ཀྱོག་ཞིག་ཏུ་འབྱོར་དུས། དམག་མི་
ར་བཟི་བ་ཞིག་གིས་བུ་མོ་གཅིག་གི་ལག་པ་ནས་འཐེན་ཏེ་“ཤོག་ཅིག ཤོག་
འ
ཅིག་”ཟེར་བཞིན་དྲུད་འགྲོ་བ་དང་། བུ་མོ་དེས་དམག་མིའི་ལག་པར་སེན་
འབྲད་རྒྱག་པ་དང་སོ་རྒྱག་པ་སོགས་བྱས་ཀྱང་། དམག་མིས་ཉེས་རྡུང་གཏོང་
བཞིན་མུ་མཐུད་དྲུད་འགྲོ་བ་མཐོང་། བུ་མོ་དེ་ལ་ཞིབ་ཏུ་བལྟས་པས་དེ་ནི་གྲོང་
པའི་བུ་མོ་བདེ་སྐྱིད་ཡིན་ཞིང༌། བདེ་སྐྱིད་ཀྱི་སྐྲ་རྣམས་ཟིང་ཞིང་གདོང་པ་ཧྲིལ་
པོ་མིག་ཆུས་ཁེངས་བཞིན་ངུ་འབོད་བྱེད་པའི་ཚུལ་རྣམས་མཐོང་དུས་དཔལ་
ལྡན་གྱི་སེམས་པ་རབ་ཏུ་སྐྱོ་བ་དང་། དམག་མིའི་སྤྱོད་ངན་ལ་ཁོང་ཁྲོའི་མེ་ལྕེ་
འབར་ཡང་། དམག་མི་དེ་ནི་ལུས་སྟོབས་ཆེ་ལ་ཤུགས་དྲག་ཆེ་བ་ཞིག་འདུག་
པས་འཛིང་རྒྱུའི་སྤོབས་པ་དང་བྲལ། འོན་ཀྱང་བདེ་སྐྱིད་སྐྱོབ་ཐབས་མ་བྱས་
པར་ག་ནས་འགྲིག་བསམས་ནས་མདུན་དུ་ སོང་ སྟེ་དམག་ མིའི་ལག་ པ་ ནས་
བཟུང་སྟེ་ “དམག་དཔོན་ལགས། ཐུགས་རྗེས་གཟིགས། བུ་མོ་འདི་ངའི་ཨ་
ཅག་ཡིན། གཟུགས་པོ་ ཐང་ པོ་ མེད་ པས་ གློད་ རོགས་ གནང་” ཞེས་ ལབས།
དམག་མིས་བདེ་སྐྱིད་གློད་རྒྱུ་ལྟ་ཅི། ལག་པ་ཡ་གཅིག་གིས་དཔལ་ལྡན་གྱི་བྲང་
ཁོག་ནས་བཟུང་སྟེ་“ཨཱ་ཁོ་རེ། ཁྱོད་ཉོ་ཆ་གཟེད་སྙིང་འདོད་ཀྱི་འདུག་གམ་”
ཟེར་ནས་སྤྲུག་སྤྲུག་ལན་ཁ་ཤས་བཏང༌། དཔལ་ལྡན་གྱིས་གུས་ཞབས་ཆེན་པོས་
ཞུ་བ་འཐེན་པའི་འབྲས་བུར་རྩུབ་སྤྱོད་འདི་ལྟ་བུས་ལན་བརྒྱབ་པར་བརྟེན་ཁོ་ནི་
ཁོང་ཁྲོ་ཆེན་པོ་ལངས་པ་དང༌། བདེ་སྐྱིད་ཀྱི་གདོང་ལ་བལྟས་པས་བདེ་སྐྱིད་ནི་
མོ་རང་གི་དོན་དུ་དཔལ་ལྡན་ཡང་ཉེས་རྡུང་གཟེད་གྲབས་ཡོད་པ་མཐོང་བས་
དངངས་འཚབ་ དང་ སེམས་ སྡུག་ ཆེན་ པོས་ དཔལ་ ལྡན་ ལ་ བལྟས་ ནས་ རྣམ་
འགྱུར་ཧ་ཅང་སྐྱོ་པོ་ཞིག་བསྟན་ཐོག་མགྱོགས་པོ་བྲོས་རྒྱུགས་ཟེར་བའི་ལག་བརྡ་
བར་མ་ཆད་པར་བྱས་ཀྱང་། དཔལ་ལྡན་ནི་བྲོས་རྒྱུའི་བསམ་བློ་ག་ནས་འཁོར།
31གཙུག་གཡུ།
བདེ་སྐྱིད་ཀྱི་ཡ་ང་བའི་རྣམ་འགྱུར་དང་དམག་མིའི་འཇིགས་སྐུལ་དྲག་རྩུབ་ཀྱི་
སྤྱོད་ངན་མཐོང་བས་ཁོང་ཁྲོའི་མེ་ལྕེ་རབ་ཏུ་འབར་ཏེ་སྙིང་སྟོབས་ཆེན་པོས་རས་
སྒྲིལ་དེ་དམག་མིའི་གདོང་ལ་ཤུགས་གང་ཡོད་ཀྱིས་གཞུས་པས། རས་སྒྲིལ་ནང་
གི་སློ་མ་གྲུ་བཞི་དེའི་ཟུར་གཅིག་དམག་མིའི་མིག་ལ་ཕོག་པར་བརྟེན་དམག་མི་
དེས་ལག་པ་གཉིས་ཀ་གློད་ནས་མིག་ལ་སྤར་མོ་བཀབ་སྟེ་“ཨ་རོ་རོ། ཨ་རོ་རོ”
ཞེས་སྐད་ངན་ཤོར་ནས་སྡོད་སྐབས། དཔལ་ལྡན་གྱིས་མགྱོགས་མྱུར་ཧ་ལས་
ཧོན་ཐོར་གྱི་གནས་སུ་གྱར་བའི་བུ་མོ་བདེ་སྐྱིད་ཀྱི་ལག་ པ་ནས་བཟུང་སྟེ་བྱ་
འཕུར་བ་ལྟར་བྲོས་སོ།
དེ་ནས་ནང་དུ་སླེབས་སྐབས་བདེ་སྐྱིད་ནི་ངོ་གདོང་དཀར་རྐྱང་ཆགས་
ཤིང་། ལུས་པོ་ཡོངས་རྫོགས་འདར་ཏེ་སྐད་ཆའང་ཤོད་མི་ཐུབ་པར་གྱུར་ཡོད་
སྟབས་དཔལ་ལྡན་གྱིས་བདེ་སྐྱིད་གདན་ཐོག་ཏུ་བསྙལ་རྗེས་ཇ་ཐང་ཕོར་པ་གང་
སྟེར་བ་ དང་ བདེ་ སྐྱིད་ གཞི་ ནས་ དབུགས་ རིང་ ཞིག་ བཏང་ སྟེ་ “དཔལ་ ལྡན།
ཡག་བྱུང་། དེ་རིང་རང་གིས་ངའི་སྲོག་བླུས་བྱུང”ཞེས་ཚིག་རེ་རེ་བཞིན་དཀའ་
ལས་ཁག་པོས་བཤད། དཔལ་ལྡན་གྱིས་“རང་ངལ་གསོ་ལྷོད་ལྷོད་བྱས་རྒྱོབ་
ཨང་། ང་དེ་རིང་པ་ཕར་སྟེར་བྱེད་བག་ལེབ་ཉོ་བར་ཕྱིན་ནས་དུས་ཚོད་ཕྲན་བུ་
འགྱངས་སོང་བས་ད་མ་ཕྱིན་ན་ཨ་ཅག་གསལ་སྒྲོན་ལགས་ཀྱིས་གཤེ་གཤེ་གཏོང་
གི་རེད་” ཟེར་བཞིན་དངངས་འཚབ་ཆེན་པོས་རས་སྒྲིལ་དེ་ཁྱེར་ཏེ་ཐོག་ཀའི་
གཟིམ་ཆུང་དུ་རྒྱུག ཨ་ཅག་གསལ་སྒྲོན་ལགས་ནི་གཟིམ་ཆུང་ནང་དུ་གདོང་
ཤེལ་ལ་བལྟས་ཏེ་སྐྲ་ཤད་རྒྱག་བཞིན་ཡོད་པ་དང་། དེའི་འགྲམ་དུ་ཕྱིན་ནས་
“ཨ་ཅག་གསལ་སྒྲོན་ལགས། སྐུ་ངོ་མདའ་དཔོན་ལ་ཞལ་ཏོག་ཕུལ་ཚར་”ཞེས་
ལབས་པས་གསལ་སྒྲོན་ལགས་ཀྱིས་ཁ་ཚུར་གཏད་དེ་མིག་གཉིས་ཁྲ་ཧྲིག་ཧྲིག་
བྱེད་བཞིན་པར་“ཁྱོད་ད་ལྟ་བར་དུ་ག་པར་ཕྱིན་པ་ཡིན་ནམ། ནང་ལས་མ་
32..
ལེའུ་གསུམ་པ། ཟོལ་སྦྱོར་གྱི་ཐུགས་ཁུར།
ཚར་གོང་ནས་སྤྲང་འཁྱམས་རྒྱག་རྒྱུ་དྲན་གྱི་འདུག་གམ། ཁྱོད་ཀྱི་ཨ་ཕ་ང་ཚོས་
གསོས་པ་མ་ཟད། ཁྱོད་སྤྲང་ཕྲུག་གཅིག་ནས་ང་ཚོས་བདག་པོ་སྤྲད་དེ་ལྟོ་གོས་
གང་གི་ཐད་ལའང་མི་གྲལ་ལ་ཚུད་པ་ཞིག་བྱུང་བ་དེ་བརྗེད་སོང་ངམ། ། སྤྲང་
ཕྲུག་ངོ་ཚ་རྒྱུ་མེད་པ་”ཞེས་གཤེ་གཤེ་གཏོང་བཞིན་དཔལ་ལྡན་གྱི་སྐྲ་ནས་བཀུག་
སྟེ་རྐུབ་ལ་ཤ་གཅུས་རྒྱག་པ་དང་། ཐལ་ལྕག་གཞུ་བ་སོགས་ཉེས་རྡུང་གཏོང་
བཞིན་པའི་སྐབས་དེར་ཡེ་ཤེས་མཁའ་འགྲོ་གཟིམ་ཆུང་དུ་འཛུལ་ཡོང་། དཔལ་
ལྡན་ནི་མཆི་མ་གཏོང་བཞིན་དུ་ལག་པའི་མཐེ་བོང་གཉིས་ཀ་ཀེར་ཏེ་ཡ་ང་བའི་
སྐད་གདངས་ཀྱིས་ “ ཨ་ཅག་གསལ་སྒྲོན་ལགས་དགོངས་དག རྗེས་མ་ལམ་
སེང་ལོག་ཡོང་གི་ཡིན་”ཟེར་བ་དང༌། ཨ་ཅག་གསལ་སྒྲོན་ལགས་ནི་གདོང་པ་
དམར་པོར་གྱུར་ཞིང་། བཀྲུས་མ་ཐག་པའི་སྐྲ་རྣམས་ཟིང་ནས་ལུས་པོའི་སྟོད་
ཆ་དང་གདོང་པ་ཡང་ཕྱེད་ཙམ་བཀབ། ཁོང་ཁྲོ་དང་ང་རྒྱལ་གྱིས་རྐྱེན་པས་
དབུགས་ཀྱི་གཏོང་འཐེན་ནི་རྭ་འཛིང་ལ་འགྱེད་པའི་ ཕ་ གླང་གི་དབུགས་ཀྱི་
འབྱིན་རྔུབ་ལྟར་དྲག་ཤུགས་ཆེན་པོར་གྱུར་བའི་ངང་ནས་ཅུང་ཟད་འདར་བའི་
ངར་སྐད་ཀྱི་གདངས་ཐོན་བཞིན་པར་“ད་རྒྱུགས། ད་རྒྱུགས་དང་། ང་ཚོའི་
གཡོག་མོ་གྲོངས་མཁན་གཡུ་སྒྲོན་སྨྱོན་མ་མོས་ཀྱང་འཁྱམས་ཀྱི་མེད་” ཟེར་བ་
དང་སྦྲགས་མུ་མཐུད་ཉེས་རྡུང་གཏོང་བའི་སྣང་ཚུལ་དེ་རྣམས་ཡེ་ཤེས་མཁའ་
འགྲོས་མཐོང་སྟེ་སྙིང་རྗེའི་གདུང་སེམས་རབ་ཏུ་སྐྱེས་ཏེ་རང་དབང་མེད་པར་
“ཨ་མ་ལགས། དེ་འདྲ་མ་གནང༌། ནམ་རྒྱུན་དཔལ་ལྡན་གྱིས་ལས་ཀ་ཧུར་
ཐག་བྱེད་ཀྱི་འདུག ཨ་མ་ལགས་དགོངས་དག ད་རེས་ཕྱག་འཇུག་མ་གནང་
དང་”ཟེར་བ་སོགས་ཞུ་བ་ཡང་ཡང་འཐེན་རུང་ཨ་ཅག་གསལ་སྒྲོན་ལགས་ནི་ད་
དུང་ང་རྒྱལ་ཆེ་རུ་ཕྱིན་ནས་ཉེས་རྡུང་གཏོང་བ་དང༌། དཔལ་ལྡན་ནི་ཞེད་སྣང་
དང་དངངས་འཚབ་ཀྱིས་རྐྱེན་པས་ངུ་སྐད་ཀྱང་མ་ཐོན་པར་སྔས་རིལ་ཞིག་དང་
33གཙུག་གཡུ།
འདྲ་བར་ཨ་ཅག་གསལ་སྒྲོན་ལགས་ཀྱི་ལག་པའི་ནང་དུ་ཕར་རིལ་ཚུར་རིལ་བྱེད་
པའི་མཚམས་དེར་ཡེ་ཤེས་མཁའ་འགྲོ་བཟོད་ཐབས་གཏན་ནས་བྲལ་ཏེ། ཨ་
ཅག་གསལ་སྒྲོན་ལགས་དང་དཔལ་ལྡན་གཉིས་ཀྱི་དཀྱིལ་དུ་འཛུལ་ནས་ཨ་མའི་
ལག་པ་གཉིས་དམ་པོར་བཟུང་བཞིན་“ད་རེས་ངས་ཞུས་པ་ལ་ཐེངས་གཅིག་
གསོན་དང་། ད་དཔལ་ལྡན་ཤི་བ་འདུག ཡིན་གཅིག་མིན་གཅིག་ཉེས་རྡུང་
གཏོང་དགོས་ཀྱི་ཡོད་ན་དཔལ་ལྡན་གྱི་ཚབ་ཏུ་ང་ལ་གཞུ་རོགས་གནང་”ཞེས་
ལབས། དེ་འཕྲལ་ཨ་ཅག་གསལ་སྒྲོན་ལགས་ཀྱིས་དཔལ་ལྡན་གློད་ནས་བུ་མོར་
བལྟས་ཏེ་རྐང་བརྡབ་ལག་བརྡབ་བྱེད་བཞིན་པར་“རྒྱུགས་མར། ཁྱོད་སྤྲང་
ཕྲུག་གི་རྒྱབ་རྩ་བྱེད་ཀྱི་ཡིན་ན་ཁོ་དང་མཉམ་དུ་གཟན་ཁང་ནང་ལ་སྡོད་ཤོག་”
ཅེས་གཤེ་གཤེ་གཏོང་བ་དང་དུས་མཚུངས་སུ་ཡེ་ཤེས་མཁའ་འགྲོ་དང་དཔལ་
ལྡན་གཉིས་འབུད་རྒྱག་བརྒྱབ་ནས་གཟིམ་ཆུང་ཕྱི་ལ་འབུད་རྩིས་བྱེད་སྐབས།
ཡེ་ཤེས་མཁའ་འགྲོས་ཞེད་སྣང་གིས་ར་བཟི་བ་ལྟར་ ཡམ་ཡོམ་ དུ་ འཁྱོར་བའི་
དཔལ་ལྡན་སྐྱོར་ནས་འགྲོ་གྲབས་བྱེད་དུས། ད་ལྟ་ཨ་ཅག་གསལ་སྒྲོན་ལགས་
ཀྱིས་ཕྱུ་པ་ཕར་འཐེན་ཚུར་འཐེན་ལན་མང་བྱས་པའི་རྐྱེན་གྱིས་དཔལ་ལྡན་གྱི་སྐེ་
རགས་ཞིག་ནས་ཕྱུ་པ་འཇོལ་འཇོལ་དུ་སོང་བས། སྐུ་ངོ་མདའ་དཔོན་གྱིས་
བསྐུར་བའི་ཡི་གེ་དེ་དང་། དངུལ་ཞོ་གང་སྒོར་མོ་ཁ་ཤས། ཨ་ཕ་ཕུན་ཚོགས་ལ་
སྤྲོད་བྱེད་ཀྱི་བག་ལེབ་བཅས་ས་ལ་ལྷུང༌། དེ་ཨ་ཅག་གསལ་སྒྲོན་ལགས་ཀྱིས་
མཐོང་སྟེ་“ལྟོས་དང་། སྤྲང་ཕྲུག་འདིས་རྐུན་མ་རྐུས་འདུག་”ཟེར་བཞིན་ཡི་གེ་
དེ་ས་ནས་བསྒྲུགས་པས་སྐོགས་ཤོག་ཐོག་ཏུ་“གསལ་སྒྲོན་ལགས་སུ་འབུལ་ལམ་
ཞུ་”ཞེས་པའི་ཚིག་འབྲུ་འགའ་ཞིག་མཐོང་བ་དང་དེ་མ་ཐག་ ཏུ་ “དཔལ་ལྡན་
འདིར་ཤོག་དང་། འདི་སུས་སྤྲོད་ཤོག་ཟེར་གྱི་འདུག་གམ་”ཟེར། དཔལ་ལྡན་
གྱིས་ལག་པས་མིག་ཆུ་འཕྱིད་བཞིན་དུ་“འདི་སྐུ་ངོ་མདའ་དཔོན་གྱིས་ཁྱེད་རང་
34ལེའུ་གསུམ་པ། ཟོལ་སྦྱོར་གྱི་ཐུགས་ཁུར།
སྐུ་ངོ་མའི་ཕྱག་ལ་ཕུལ་ཤོག མི་གཞན་ལ་མ་སྤྲོད་ཨང་གསུང་གི་འདུག
དངུལ་འདི་ཚོ་ཡང་སྐུ་ངོ་མདའ་དཔོན་གྱིས་གནང་བྱུང་”ཞེས་ལབས་པས། ཨ་
ཅག་གསལ་སྒྲོན་ལགས་ནི་ལག་ཏུ་ནོར་བུ་ཐོབ་པ་བཞིན་གདོང་གི་རྣམ་འགྱུར་
ཡང་འགྱུར་ཏེ་བུ་མོ་ཡེ་ཤེས་མཁའ་འགྲོ་ཕྱི་ལ་བཏང་བ་དང་གཟིམ་ཆུང་གི་སྒོ་
ཡང་བརྒྱབ་སྟེ་དཔལ་ལྡན་གྱི་ལག་པ་ནས་བཟུང་སྟེ་ཡར་འཁྲིད། དཔལ་ལྡན་ནི་
སླར་ཡང་ད་ལྟའི་ཉེས་རྡུང་དྲག་པོ་དེ་ལས་ཀྱང་ལྷག་པ་ཞིག་གཏོང་ངེས་རེད་
བསམས་ཏེ་གཟུགས་པོ་ཡོངས་རྫོགས་འདར་སིག་སིག་ངང་“ཨ་ཅག་གསལ་སྒྲོན་
ལགས་དགོངས་དག རྗེས་མ་མིའི་འགྲམ་ནས་དངུལ་གཅིག་ཀྱང་ལེན་གྱི་མིན།
ག་པར་གཏོང་བ་གནང་ཡང་ལམ་སེང་ལོག་ཡོང་གི་ཡིན་”ཟེར་བཞིན་སླར་ཡང་
མཐེ་བོང་གཉིས་ཀ་ཀེར་ཏེ་ཞུ་བ་འཐེན། སྐབས་འདིར་དཔལ་ལྡན་གྱི་བསམ་
བརྗོད་ལས་འདས་པ་ཞིག་ལ། ཨ་ཅག་གསལ་སྒྲོན་ལགས་གདན་གྱི་ཐོག་ ཏུ་
བསྡད་ནས་ཡི་གེ་དེ་འགོ་ནས་མཇུག་བར་བལྟས་ཟིན་རྗེས། གདོང་གི་དྲག་རྩུབ་
ཀྱི་རྣམ་འགྱུར་ཡོངས་རྫོགས་སྤྲིན་ནག་ཐོར་བ་ལྟར་ཡལ་ཞིང་། འཛུམ་འཚེར་
འཚེར་གྱི་ཐོག་ནས་སྐུ་ངོ་མདའ་དཔོན་ལ་ཞལ་ཏོག་འབུལ་ལུགས་འབུལ་སྟངས་
རྣམས་ཞིབ་ཅིང་ཕྲ་བ་ཞིག་འདྲི་རྩད་བྱས་རྗེས་“སྐུ་ངོ་མདའ་དཔོན་གྱིས་ད་དུང་
ལན་ག་རེ་བསྐུར་བྱུང་”ཞེས་ཡང་ཡང་འདྲི་བ་དང་། “སྐུ་ངོ་མདའ་དཔོན་གྱིས་
ང་ལ་ཡི་གེ་བསྐུར་བའི་སྐོར་སུ་ལའང་མ་ཤོད་ཨང་”ཟེར་ནས་ས་ལ་ལྷུང་བའི
དངུལ་དང་བག་ལེབ་རྣམས་ལག་པར་སྤྲད་པ་མ་ཟད། ཤེལ་ཀ་ར་རྟ་སོ་མ་ཆེན་
པོ་ཞིག་སྟེར་ནས་ནང་དུ་སློག དཔལ་ལྡན་གྱིས་པ་ཕར་སྤྲོད་བྱེད་ཀྱི་རྡོག་པ་
བག་ལེབ་ དེ་ གཉིས་ ལག་ པར་ བཟུང་ སྟེ་ དགའ་ སྤྲོའི་ངང་འཚབ་འཚུབ་ཀྱིས་
གཟན་ཁང་དུ་སླེབས་པ་དང་། “པ་ཕ། བག་ལེབ་མཆོད་”ཟེར་ཡང་། ཨ་ཕ་
ཕུན་ཚོགས་ཀྱིས་དཔལ་ལྡན་ནི་རྣམ་ཀུན་དང་མི་འདྲ་བར་མགོ་བོའི་སྐྲ་རྣམས་
35གཙུག་གཡུ།
ཟིང་། སྐེ་རགས་ཀྱང་ཞིག་ནས་འདུག་པ་མཐོང་སྟེ་དངངས་འཚབ་ཆེན་པོས་
གནས་ཚུལ་གང་བྱུང་སྐད་ཆ་དྲིས་པས་དཔལ་ལྡན་གྱིས་“ང་སྐུ་ངོ་མདའ་དཔོན་
གྱི་འགྲམ་དུ་བཏང་ནས་ཚུར་ཞོར་ལམ་ལ་ཏོག་ཙམ་འགོར་ སོང་བས་ ཨ་ ཅག་
གསལ་སྒྲོན་ལགས་ཀྱིས་ཉེས་རྡུང་བཏང་བྱུང་”ཞེས་བཤད་མ་ཐག་ཏུ་པ་ཕ་ཕུན་
ཚོགས་ཁོང་ཁྲོ་ཆེན་པོ་ལངས་ཏེ་དཔལ་ལྡན་གྱི་ལག་ངར་གཉིས་ནས་བཟུང་སྟེ་
“བསོད་ནམས་མེད་པ་ཁྱོད། དཀོན་མཆོག་གི་བཀའ་དྲིན་གྱིས་ང་གཉིས་ལ་
སྦྱིན་བདག་དྲིན་ཆེན་འདི་འདྲ་ཞིག་ཐུག་ནས་ད་བར་ང་ཚོར་བྱམས་སྐྱོང་འདི་
ཙམ་གནང་བ་ལ་ཁྱོད་ཀྱིས་དྲི་ལན་ལོག་འཇལ་གྱིས་སྦྱིན་བདག་གི་དགོངས་པ་
དཀྲུགས་པ་དང་། ། ཁོང་ཚོ་ ནི་ ཚེ་ རབས་ སྔོན་ མ་ ཚོགས་ དང་ བསོད་ ནམས་
བསགས་པའི་རྐྱེན་གྱིས་ཚེ་འདི་ལ་བྱ་བ་ལམ་འགྲོ་བྱུང་བ་དང་། ལྟོ་གོས་གཏམ་
གསུམ་གྱིས་ཕྱུག་ཅིང་། དབུལ་པོ་དང་སྤྲང་པོ་ལ་ལོངས་སྤྱོད་ཀྱི་སྦྱིན་པ་གྱ་ནོམ་
པ་གཏོང་ཐུབ་པའི་འབྱོར་པ་དང་ལྡན་པ་ཞིག་རེད། འདི་ལྟ་བུའི་སྦྱིན་བདག་
དྲིན་ཅན་ལ་ཅི་གསུང་བཀའ་སྒྲུབ་ཀྱི་ཞབས་འདེགས་ཞུ་དགོས་པ་ལས། དེའི་
དགོངས་པ་དཀྲུགས་ན་བསོད་ནམས་ཏིལ་འབྲུ་ཙམ་ཡོད་པ་དེའང་ཟད་འགྲོ་
ངེས་ཡིན། དཔལ་ལྡན། བུ་རང་གི་སེམས་ལ་གདོན་ག་རེ་ཞུགས་བྱུང་ངམ་”
ཟེར་བཞིན་དུ་དཔལ་ལྡན་གྱི་ལག་ངར་ནས་བཟུང་སྟེ་སྤྲུག་སྤྲུག་ཁ་ཤས་བཏང་
བས། དཔལ་ལྡན་གྱི་ལག་ཏུ་བཟུང་བའི་བག་ལེབ་དང་། ཤེལ་ཀ་ར། དངུལ་
ཞོ་གང་ཁ་ཤས་ཡོད་པ་དེ་རྣམས་ལྷན་ཅིག་ཏུ་མདུན་གྱི་ས་ཐོག་ཏུ་ཟགས། ཨ་ཕ་
ཕུན་ཚོགས་ཀྱིས་འདི་རྣམས་མཐོང་ནས་ཅང་མི་སྨྲ་བར་དཔལ་ལྡན་གྱི་མགོ་ནས་
མཇུག་བར་ལྟ་སྐྱོར་ཞིག་བརྒྱབ་རྗེས། མགོ་ལྕོག་ཙམ་ལྕོག་ཙམ་བྱེད་བཞིན་དུ་
གདོང་པའི་ཚོས་གཞི་ཡོངས་རྫོགས་དམར་པོར་གྱུར་ནས་“ད་ངས་ཤེས་སོང་།
ཨ་ཅག་གསལ་སྒྲོན་ལགས་ཀྱིས་ཁྱེད་ལ་ཉེས་རྡུང་གཏོང་དགོས་པའི་རྒྱུ་མཚན་
36ལེའུ་གསུམ་པ། ཟོལ་སྦྱོར་གྱི་ཐུགས་ཁུར།
ཚང་མ་ངས་ཤེས་སོང་”ཟེར་བཞིན་དུ་མགོ་བོ་དང་ལག་པ། དེ་བཞིན་རྐང་པ་
གཉིས་ཀ་འདར་འཁྲུག་འཁྲུག་བྱེད་བཞིན་དུ་འཁར་བ་ལ་བསྟེན་ཏེ་གདན་ཐོག་
དུ་ལངས་རྗེས། ལག་པ་གཡོན་མས་དཔལ་ལྡན་གྱི་དཔུང་པ་ནས་དམ་པོར་
བཟུང་སྟེ་“ང་ཚོ་ནི་རྒྱུ་ནོར་གྱིས་དབུལ་ཡང༌། མི་རབས་ནས་མི་རབས་བར་ལ་
སོ་སོས་དཀའ་བ་སྤྱད་པའི་འབྲས་བུ་ཕྲན་བུ་ལས་མེད་པ་དེ་ཡང་བླ་མ་དཀོན་
མཆོག་ལ་མཆོད་པ་འབུལ་བ་ལས། གཞན་གྱི་དངོས་པོ་ཧམ་ཟ་བྱེད་མ་མྱོང་།
ད་ཆ་ཁྱོད་ཀྱིས་གཞན་གྱི་དངོས་པོ་བརྐུས་པ་མ་ཟད། ད་དུང་ང་ལ་སྟེར་རྒྱུ་དྲན་
པ་ནི་ཁྱོད་ གདོན་གྱིས་ ཟིན་པ་ལོས་ཡིན། ཁྱོད་ཨ་མ་ འདས་པོའི་ ངོ་ གདོང་
མཐོང་གི་མི་འདུག་གམ། ཨ་མ་འཆི་ཁར་གཙུག་གཡུ་གཅིག་རང་ཡོད་པ་དེ་ང་
གཉིས་ལ་སྤྲད་དེ། ཁ་ཆེམས་སུ་དཔལ་ལྡན་རང་ཇོ་བོའི་ཞལ་མཇལ་ལ་འཁྲིད་
དགོས་ལུགས་བཤད་པ་བརྗེད་སོང་ངམ། དེ་ནི་ཨ་མས་བུ་རང་ཚེ་འདི་གང་
བསོད་ནམས་གསོག་པའི་མི་ཡག་པོ་ཞིག་དང་། ཕྱི་མ་ཡང་སངས་རྒྱས་ཀྱི་གོ་
འཕང་འཐོབ་ཐུབ་པའི་རེ་སྨོན་མཐའ་ཅིག་ཏུ་བྱེད་པ་ཁྱོད་ཀྱིས་ཤེས་ཀྱི་མི་འདུག་
གམ། ཨ་མ་གྲོངས་པའི་རྗེས་སུ་ང་ཡང་ལོ་ན་ཆེ་ལ་སྙིང་ནད་ཡོད་ཀྱང་དེ་ལྟ་བུའི་
དཀའ་བ་སྤྱད་ནས་ལྷ་སར་ཡོང་དགོས་དོན་ནི་གཙོ་ཆེ་བ་དཔལ་ལྡན་རང་ལ་ཇོ་
བོའི་ཞལ་མཇལ་འཐོབ་ཕྱིར་ཡིན་པ་ཁྱོད་ཀྱིས་བརྗེད་སོང་ངམ། ང་གཉིས་ཕ་མ་
གཉིས་ཀྱིས་བུ་རང་ནོར་བུ་ལ་བརྩིས་ཏེ་དཀའ་བར་མ་འཛེམས་པར་ཁྱོད་ཀྱི་དོན་
དུ་འབད་པ་བྱས་ཀྱང་། ངོ་ཚ་ཁྲེལ་མེད་ཀྱི་མི་ཁྱོད་ཀྱིས་རྐུན་མ་བརྒྱབ་ནས་སྦྱིན་
བདག་དྲིན་ཅན་གྱི་དགོངས་པ་དཀྲུགས་པ་མ་ཟད། ཁྱོད་ཀྱིས་ང་ཡང་རླུང་གིས་
གསོད་ངེས་རེད། ངོ་ཚ་རྒྱུ་མེད་པའི་ལས་ཀ་དེ་འདྲ་བྱེད་དགོས་པ་ཁོག་པར་
གདོན་ག་རེ་ཞུགས་སོང་ངམ་" ཟེར་ནས་མིག་གཉིས་མཆི་ཞག་འཁོར་འཁོར་
བྱེད་པ་དང༌། ཐོག་མར་ཁོང་ཁྲོ་ལངས་པའི་རྣམ་འགྱུར་དེ་རིམ་བཞིན་དངངས་
37གཙུག་གཡུ།
འཚབ་དང་སེམས་པ་སྐྱོ་བའི་རྣམ་འགྱུར་ཞིག་ཏུ་གྱུར་ནས་དཔལ་ལྡན་ལ་འདི་
ཙམ་བཤད་པས། དཔལ་ལྡན་གྱིས་“པ་ཕ། ངས་བག་ལེབ་འདི་སྦྱིན་བདག་གི་
འགྲམ་ནས་བརྐུས་པ་མིན། འདི་ནི་ངས་པ་ཕ་རང་ལྟོ་ ཟ་མ་ ཐུབ་ ཙང་ ཆེད་
མངགས་ཉོས་པ་ཡིན་”ཞེས་བཤད་མ་ཐག་ཏུ་པ་ཕ་ཕུན་ཚོགས་ནི་དཔལ་ལྡན་
གྱིས་ནོར་འཁྲུལ་ངོས་ལེན་བྱེད་ཀྱི་རེད་བསམས་ནས་བསྡད་ཡོད་ཀྱང་། དེ་མ་
བྱུང་བར་བརྟེན་ཁོང་ཁྲོ་དེ་བས་ཆེན་པོ་ལངས་ཏེ་“ཁྱོད་ཁ་བདེ་མདོག་ཁ་པོ།
སྦྱིན་བདག་ གི་ འགྲམ་ ནས་ མ་ བརྐུས་ ཀྱང་ སུའི་ འགྲམ་ ནས་ བརྐུས་ ནའང་ མི་
འགྲིག བག་ལེབ་མ་བརྐུས་རུང་དངུལ་བརྐུས་ན་ཉེས་པ་གཅིག་རྐྱང་ཡིན་པ་
ཁྱོད་ཀྱིས་ཤེས་བཞིན་དུ་ད་དུང་ཁ་མཁས་པོས་ང་ལ་མགོ་སྐོར་གཏོང་རྩིས་བྱེད་
ཀྱི་འདུག ད་རེས་བཟོ་ལྟ་མ་བཟོས་ན་ཁྱོད་ཧམ་པ་ཚ་རུ་གང་འགྲོ་དང༌། རྗེས་
མ་རྐུན་མ་ལུང་པར་མེད་པ་ཞིག་ཆགས་རྒྱུ་ཡིན་པ་གཏན་འཁེལ་རེད་”ཟེར་ནས་
འདར་སིག་སིག་ངང་ལག་པ་གཡས་པས་འཁར་རྒྱུག་འཕྱར་ནས་དཔལ་ལྡན་གྱི་
རྐུབ་ལ་ལན་ཁ་ཤས་གཞུས་རྗེས་ལུས་པོ་ཡོངས་རྫོགས་ཁྱོར་ནས་འགྱེལ་གྲབས་
བྱེད་པ་དཔལ་ལྡན་གྱིས་མཐོང་བ་དང་རང་དབང་མེད་པར་མིག་ཆུ་ཤོར་ཏེ་ངུ་
བཞིན་དུ་ “པ་ཕ། སྐུ་མཁྱེན་རླུང་མ་བྱེད་དང་། ངས་རྐུན་མ་བརྐུས་མེད།
འདི་འདྲ་བྱས་ན་པ་ཕ་རང་གི་སྙིང་ནད་ལངས་ཀྱི་རེད་” ཅེས་སྐད་ཤུགས་ཆེན་
པོས་ངུས་པ་དང་སྦྲགས་འཁར་རྒྱུག་གཟེད་བཞིན་དུ་དལ་པོར་པ་ཕ་གདན་ཐོག་
ཏུ་བཞག་རྗེས་པ་ཕའི་རྐང་པ་ནས་འཐམས་ཏེ་“པ་ཕ། ཁྱེད་རླུང་མ་བྱེད་དང་།
ངས་རྐུན་མ་གཅིག་ཀྱང་བརྐུ་རྒྱུ་མ་བྱུང༌། པ་ཕ་རང་གིས་ག་རེ་གྱིས་ཟེར་ཡང་
བྱེད་ཀྱི་ཡིན། སྐུ་མཁྱེན་རླུང་མ་བྱེད་དང་”ཟེར་བཞིན་སྐད་ཤུགས་ཆེན་པོས་
ངུས་པར་བརྟེན་གྲོང་པའི་ཨ་ཕོ་བཀྲ་ཤིས་ཀྱིས་འདི་རྣམས་ཐོས་ཏེ་གཟན་ཁང་གི་
ནང་དུ་འཛུལ་ཡོང་། གནས་ཚུལ་འདི་རྣམས་མཐོང་སྐབས་དཔལ་ལྡན་ལ་མ་
38ལེའུ་གསུམ་པ། ཟོལ་སྦྱོར་གྱི་ཐུགས་ཁུར།
ཉེས་ཁ་ གཡོག་ གིས་ ཉེས་ རྡུང་ གཟེད་ དགོས་ བྱུང་ བ་ ནི་ ཤིན་ ཏུ་ ནས་ མི་ འོས་
བསམས་ཏེ་“ཨ་ཕ་ཕུན་ཚོགས། དཔལ་ལྡན་ནི་དེ་རིང་ཁྱེད་ལ་བག་ལེབ་ཉོ་བར་
ཕྱིན་ཏེ་དུས་ཚོད་ཏོག་ཙམ་འགྱངས་རྐྱེན་ཨ་ཅག་གསལ་སྒྲོན་ལགས་ཀྱིས་ཉེས་
རྡུང་བཏང་བ་མ་གཏོགས། དཔལ་ལྡན་གྱིས་རྐུན་མ་རྐུ་ཤེས་ཀྱི་མ་རེད། དེ་
རིང་ད་དུང་ལམ་ཁར་དམག་མི་ར་བཟི་བ་ཞིག་གིས་ངའི་བུ་མོ་བདེ་སྐྱིད་ལ་ཉེས་
རྡུང་གཏོང་བཞིན་དུ་བཙན་འཁྲིད་བྱེད་སྐབས་དཔལ་ལྡན་གྱིས་ རོགས་བྱས་
ནས་བྲོས་ཐར་ཙམ་བྱུང་འདུག དཔལ་ལྡན་ནི་ཁ་གང་སྐར་མ་འདྲ་སྟེར་མཁན་
བྱུང་ན་སྔོན་ལ་ཨ་ཕ་ཕུན་ཚོགས་ཁྱེད་ལ་བག་ལེབ་ཉོ་རྒྱུ་དྲན་པ་དང་། མི་ལ་
སྡུག་པ་ཡོང་དུས་རོགས་གང་ཐུབ་བྱེད་པའི་ཕྲུ་གུ་བཟང་པོ་ཞིག་ཡིན་པས་ཁྱེད་
རླུང་བྱེད་དགོས་དོན་མེད་ལ། དོན་མེད་ཉེས་རྡུང་བཏང་ན་དེ་བས་ཀྱང་ག་
ནས་འགྲིགས་”ཟེར་བའི་སྐབས་སུ། བུ་མོ་ཡེ་ཤེས་མཁའ་འགྲོ་མཆོང་རྒྱག་རྒྱག་
བཞིན་དུ་དགའ་སྤྲོ་ཆེན་པོས་རྒྱུག་ཡོང་སྟེ་ “ཨ་ཕ་ཕུན་ཚོགས། དེ་རིང་ཨ་མ་
ལགས་ཀྱིས་དཔལ་ལྡན་སྐུ་ངོ་མདའ་དཔོན་གྱི་འགྲམ་དུ་བཏང་ནས་སྐུ་ངོ་མདའ་
དཔོན་གྱིས་དཔལ་ལྡན་ལ་དངུལ་མང་པོ་སྟེར་ཡོད་པ་མ་ཟད། དང་ཐོག་ཨ་མ་
ལགས་ཀྱིས་དཔལ་ལྡན་ལ་ཉེས་རྡུང་བཏང་ཡང་། མཇུག་ཏུ་གང་འདྲ་བྱས་པ་
ཡིན་ནམ། ཨ་མ་ལགས་དགའ་ཐག་ཆོད་འདུག དགོང་དྲོ་སྐུ་ངོ་མི་དཔོན་གྱི་
ལྕམ་ཆུང་འགྲམ་དུ་དཔལ་ལྡན་ཡང་ཁྲིད་ནས་ཕེབས་ཀྱི་ཡིན་ཞེས་པཱ་ལགས་ལ་
ཞུས་སོང༌། ཨ་ཕ་ཕུན་ཚོགས། འདི་ཨ་མ་ལགས་ཀྱིས་དཔལ་ལྡན་ལ་ སྟེར་
གནང་བའི་ལྷག་མ་རེད་གསུངས་ཏེ། ང་ལ་སྟེར་གནང་བྱུང༌། རྟ་སོ་མ་འདི་ཨ་
ཕ་རང་ཟོ་དང་” ཟེར་ནས་ཤེལ་ཀ་ར་རྟ་སོ་མ་ཕྱེད་ཆ་ཞིག་ཨ་ཕ་ཕུན་ཚོགས་ཀྱི་
ལག་པའི་ནང་དུ་བླུགས། མཚམས་འདིར་དཔལ་ལྡན་ལ་དངུལ་དང་། ཤེལ་ཀ་
ར། རྡོག་པ་བག་ལེབ་གཉིས་བཅས་ཇི་ལྟར་བྱུང་ཚུལ་ཚང་མ་ཤེས་ཚོར་བྱུང་
39གཙུག་གཡུ། \ymaj
བས་གྲོང་པའི་ཨ་ཕོ་བཀྲ་ཤིས་ཀྱིས་“ལྟོས་དང་། ད་ཡིན་ན་རང་གིས་གནས་
ཚུལ་ཚང་མ་ཤེས་སོང་ང་། ཕྲུ་གུ་ཡག་པོ་འདི་འདྲ་ཞིག་ལ་རང་གིས་ད་དུང་ཉེས་
རྡུང་བཏང་ན་ཡོང་བ་འདུག་གམ། ནོར་བུ་རང་ལ་ཡོད་དུས་ནོར་བུའི་ནོར་
ཉམས་མ་ཆོད་ན་ག་ནས་འགྲིགས། རང་ལ་ཕྲུ་གུ་འདི་འདྲ་ཞིག་ཡོད་པ་ནི་རང་
གི་བསོད་ ནམས་ རེད་” ཅེས་ལབས། ཨ་ཕ་ཕུན་ཚོགས་ ཀྱིས་ དཔལ་ ལྡན་ གྱི་
གདོང་ལ་བལྟས་པས་དཔལ་ལྡན་ནི་གནས་ཚུལ་རྣམས་གསལ་པོ་བྱུང་བ་དང་།
ཨ་ཕོ་བཀྲ་ཤིས་ཀྱིས་རྒྱུ་མཚན་མང་པོ་བཤད་པར་བརྟེན་པ་ཕའི་དགོངས་པ་
- ཨང་། རང་གི་སྙིང་ནད་ལངས་ཀྱི་རེད་”ཅེས་ཟེར། དཔལ་ལྡན་གྱིས་རང་ལ་
དྭངས་ངེས་རེད་བསམས་ནས་འཛུམ་དམུལ་དམུལ་གྱིས་“པ་ཕ་རླུང་མ་བྱེད་
དངུལ་སྟེར་མཁན་བྱུང་བ་དང་པ་ཕར་བག་ལེབ་ཉོས་ནས་འཁྱེར་ཡོང་བ་ལ་པ་
ཕས་རྟོག་ཞིབ་མ་བྱས་པར་ཉེས་རྡུང་བཏང་ན་ཡང་། དེ་སེམས་ལ་མ་བཞག་
པར་ད་དུང་པ་ཕའི་གཟུགས་པོར་སེམས་ཁྲལ་བྱེད་པའི་སྤྱོད་བཟང་གིས་པ་ཕ་
ཕུན་ཚོགས་སེམས་པ་རབ་ཏུ་གདུངས་ཤིང་། རང་གི་བུ་དཔལ་ལྡན་འདི་གཤིས་
རྒྱུད་བཟང་པོ་འདི་འདྲ་ཞིག་ཡོད་པར་དགའ་བ་སྐྱེས་ལ། ད་ལྟ་རང་གིས་ཉེས་
རྡུང་བཏང་བར་སེམས་ཀྱི་གཏིང་ནས་འགྱོད་པ་ཆེན་པོ་སྐྱེས་ཏེ། རང་དབང་
མེད་པར་མིག་ཆུ་ལྷུང་ལྷུང་ ཏུ་ཤོར་ནས་དཔལ་ལྡན་ལ་འཐམས་ཏེ་དགའ་སྐྱོ་
གཉིས་ལྡན་ངང་“དཔལ་ལྡན། ང་ལ་ནང་གི་ནོར་བུ་དང་ཕྱིའི་ལྕགས་རི་གང་
ཟེར་ཡང་ བུ་ རང་ལས་མེད་ སྟབས་ངན་པ་ལང་ཤོར་སོང་ ཡོང་ བསམས་ ནས་
སེམས་ཁྲལ་གྱིས་བརྡུང་བ་མ་གཏོགས་བུ་རང་ལ་ཤ་ཚ་མེད་པ་མིན། རང་སྐྱིད་
པོ་ཡོང་བ་དང་མི་བཟང་པོ་ཞིག་ཡོང་བའི་དོན་དུ་ངས་ཉིན་ལྟར་རེ་བཞིན་ནམ་
མཁའི་བླ་མ་དཀོན་མཆོག་ལ་སྨོན་ལམ་རྒྱག་གི་ཡོད། རྗེས་མ་ངས་ཉེས་རྡུང་
བ།ཅིག་ཀྱང་གཏོང་གི་མིན། ད་རེས་བུ་རང་ཁོང་ཁྲོ་མ་ཟ་ཨང་”ཞེས་བཤད་པས་
40Úེ་ བ
ལེའུ་གསུམ་པ། ཟོལ་སྦྱོར་གྱི་ཐུགས་ཁུར།
41གཙུག་གཡུ།
དཔལ་ལྡན་ཡང་སེམས་པ་སྐྱོ་ནས་མཆི་མ་ཕྲུམ་ཕྲུམ་ངང་“ཨ་ཕ། ངས་ཀྱང་རྟག་
ཏུ་པ་ཕའི་ན་ཚ་དྲག་སྐྱེད་བྱུང་ན་བསམས་ནས་དཀོན་མཆོག་ལ་སྨོན་ལམ་རྒྱག་
གི་ཡོད། པ་ཕའི་ན་ཚར་ཕན་རོགས་བྱས་ན་ང་ཉིན་ལྟར་རེ་བཞིན་ཉེས་རྡུང་
སེམས་པ་སྐྱིད་པོ་མི་འདུག་”ཅེས་པ་ཕར་འཐམས་ནས་ངུས་པས། ཨ་ཕོ་བཀྲ་
གཟེད་དགོས་བྱུང་ཡང་འགྱོད་པ་མེད། པ་ཕ་མིག་ཆུ་མ་གཏོང་དང་། ང་
ཤིས་དང་ཡེ་ཤེས་མཁའ་འགྲོ་ཡང་ཡིད་སྐྱོ་ནས་མིག་ཆུ་དབང་མེད་དུ་ཤོར། ཨ་
ཕ་ཕུན་ཚོགས་ནི་སེམས་པ་མི་སྐྱིད་པར་བརྟེན་ལུས་པོ་ཡོངས་རྫོགས་འདར་ཞིང་།
སྙིང་ཁའི་འཕར་ཤུགས་ཀྱང་ཆེ་རུ་སོང་བས་ཨ་ཕོ་བཀྲ་ཤིས་དང་དཔལ་ལྡན་
གཉིས་ཀྱིས་གདན་ཐོག་ཏུ་བསྩལ་ཏེ་ཉལ་ཆས་གཡོག་པ་སོགས་ནད་གཡོག་བྱེད་
པའི་སྐབས་སུ་ཐོག་ཀའི་གཟིམ་ཆུང་གི་སྒེའུ་ཁུང་ནང་ནས་ཨ་ཅག་གསལ་སྒྲོན་
ལགས་ཀྱིས་“དཔལ་ལྡན། དཔལ་ལྡན་”ཞེས་འབོད། ཨ་ཕོ་བཀྲ་ཤིས་ཀྱིས་
“དཔལ་ལྡན། མགྱོགས་པོ་རྒྱུགས། པ་ཕའི་ནད་གཡོག་ངས་བྱེད”ཟེར་བས་
དཔལ་ལྡན་གྱིས་སྐེ་རགས་འཆིང་སྐྱོར་ཞིག་བརྒྱབ་ནས་ཐོག་ཀར་རྒྱུག
གཟིམ་
ཨ་
ཆུང་ནང་ དུ་ ཚོང་ དཔོན་ དགྲ་ ལྷ་ ནི་ ཚོང་ གི་ རྩིས་ ཁྲ་ མང་ པོ་ ཞིག་ མདུན་ དུ་
བཀྲམས་ནས་རྩིས་ཀྱི་རྡེའུ་བཏང་སྟེ་མགོ་འཁོར་བཞིན་བསྡད་ཡོད་པ་དང་།
ཅག་གསལ་སྒྲོན་ལགས་ནི་གཟབ་གོས་ཆ་ཚང་ཞིག་སྤྲད་ཏེ་ཚོང་དཔོན་ལ་“ཨ་ཕོ་
དགྲ་ལྷ། སྐུ་ངོ་མི་དཔོན་གྱི་ལྕམ་ཆུང་བསྙུན་གཞི་སྡུག་ཏུ་སོང་སྐད་འདུག་པས་
དོ་དགོང་ང་ལྟ་ཙམ་བྱེད་པར་འགྲོ་གི་ཡིན། སྐུ་ངོ་མི་དཔོན་གནས་སྐོར་ནས་
ཕེབས་གྲབས་ཡོད་པས་ལྟ་ཙམ་མ་བྱས་ན་དགོངས་པ་འགལ་གྱི་རེད། གལ་ཏེ་
སྡུག་པོ་འདུག་ན་ང་དོ་དགོང་ལོག་ཡོང་གི་མིན། ནད་གཡོག་བྱས་ནས་སྡོད་ཀྱི་
ཡིན། ཁྱེད་ཀྱིས་མ་བསྒུགས་རོགས་གནང་”ཟེར་བ་ལ་ཚོང་དཔོན་གྱིས་ལྟ་ཙམ་
ཡང་མ་བྱས་པར་“གསལ་སྒྲོན་ལགས། མཚན་མོ་འཁྱགས་ཡོང་ང་”ཟེར་ནས་
42ལེའུ་གསུམ་པ། ཟོལ་སྦྱོར་གྱི་ཐུགས་ཁུར།
མུ་མཐུད་རྡེའུ་བཏང་སྟེ་བསྡད། ཨ་ཅག་གསལ་སྒྲོན་ལགས་ཀྱིས་“ཚོང་དཔོན་
སྔ་ཙམ་གཟིམས་ཨང་། ཕྱིས་པོ་བྱས་ན་སྐུ་གཟུགས་ལ་གནོད་ཀྱི་རེད་”ཟེར་ནས་
དཔལ་ལྡན་གྱི་ལག་པར་ཡིད་དུ་འོང་བའི་ཤེལ་དམ་ཆུང་ཆུང་གཉིས་བསྐུར་ཏེ་
དགོང་དྲོ་བར་སྐོར་སྐོར་མཁན་གྱི་མི་ཚོགས་དང་མཉམ་དུ་རིམ་བཞིན་མི་དཔོན་
གྱི་གཟིམ་ཤག་གི་སྒོ་འགྲམ་དུ་འབྱོར། གཟིམ་ཤག་འདི་ནི་ཚོང་དཔོན་དགྲ་ལྷའི་
ཁྱིམ་ལས་གཞི་རྒྱ་ཆེ་ཞིང་མཛེས་པ་དང་། ཐོག་ཀའི་གཙོ་བོའི་གཟིམ་ཆུང་ཀ་
གཉིས་མ་ཞིག་ཡོད་པ་དེའི་ནང་དུ་ཕྱག་སྒམ་དང་མཆོད་གཤོམ། གདན་དང་
ལྕོག་ཙེ་ལ་སོགས་པའི་ནང་ཆས་ཀྱིས་ཁེངས། མཆོད་གཤོམ་གྱི་མདུན་དང་ཕྱག་
སྒམ་རེ་རེའི་སྟེང་དུ་ཤེལ་གྱི་བུམ་པ་དང་། དཀར་ཡོལ་གྱི་ཧ་ཞང་། མི་ཚེ་རིང་།
དེ་བཞིན་གཡང་ཏྲིའི་རུ་ཡེ་ལ་སོགས་པ་དངོས་པོ་འདྲ་མིན་སྣ་ཚོགས་ཁེངས་པར་
བསྒྲིགས་ཡོད་པ་མ་ཟད། ཤར་ངོས་ཀྱི་རྩིག་པའི་ལྡེབས་ སུ་དངུལ་ གྱི་འབྲལ་
དཔང་གསུམ་དང་། འཕྲུལ་མདའ་གསར་རྐྱང་གསུམ་བཀལ་ཡོད་པ་སོགས་ཀྱི་
ཐོག་ནས་མི་ཚང་འདིའི་བདག་པོ་ནི་རྒྱུ་ནོར་ལ་ཧ་ཅང་དགའ་བ་ཞིག་ཡིན་པ་
གསལ་པོར་མཐོང་ཐུབ་ཅིང༌། ལྷོ་ངོས་ཀྱི་ཁྲ་མའི་མདུན་དུ་བཞུགས་གདན་ཆ་
གཅིག་བརྒྱབ་ཡོད་པ་དེའི་ཐོག་ ཏུ་མི་དཔོན་གྱི་ལྕམ་ཆུང་ཇ་འཐུང་བཞིན་དུ་
བསྡད་ ཡོད་ པ་ དེ ས་ ཨ་ ཅག་ གསལ་ སྒྲོན་ལགས་ མཐོང་ བ་ དང་ “ གསལ་ སྒྲོན་
ལགས། ཕྱག་ཕེབས་གནང་བྱུང་” ཟེར་བཞིན་ཡར་ལངས་ཏེ་བསུ་བ་བྱས་པ་
དང་། ཨ་ཅག་གསལ་སྒྲོན་ལགས་ཀྱིས་ལག་པ་གཉིས་ཀྱི་ཕྱག་འབུལ་ཞུས་ཏེ་
“ལྕམ་ཆུང་ སྐུ་ ཞབས་ བཞུགས་གདན་འཇགས་ ཤག སྐུ་གཟུགས་ཨའུ་ ཙམ་
འདུག་གམ། ང་ནི་ཉིན་ལྟར་རེ་བཞིན་ལྕམ་ཆུང་སྐུ་ཞབས་ཀྱི་བསྙུན་གཞི་གང་
འདྲ་ཡོད་དམ་བསམས་ཏེ་མཚམས་རེ་གཉིད་ཀྱང་མི་ཁུག་པ་བྱེད་ཀྱི་འདུག
བར་ལམ་སྐུ་བཅར་ཞུ་ལོང་མ་བྱུང་བས་དོ་དགོང་མཇལ་ཙམ་ཞུ་བར་ཡོང་བ་
43གཙུག་གཡུ།
ཡིན་”ཟེར་རྗེས་དཔལ་ལྡན་གྱི་ལག་ནས་ཤེལ་དམ་ཆུང་ཆུང་གཉིས་པོ་དེ་བླངས་
ཏེ་གསོལ་ལྕོག་སྟེང་དུ་བཞག “འདི་ནི་རྒྱ་གར་གྱི་སྦྲང་རྩི་ལེགས་ཤོས་དེ་རེད།
ཞོགས་ལྟར་ཞལ་རས་ལ་ཏོག་ཙམ་རེ་བྱུག་པ་གནང་ན་ཧ་ཅང་མཉེས་པོ་འདུག་
གསུང་གིས་”ཟེར་བས་ལྕམ་ཆུང་དེས་འཛུམ་འཚེར་འཚེར་བྱས་ནས་“ཨ་ཅག་
རྒྱགས་པ་
ཆགས་རྒྱུ་གཏན་ནས་མི་འདུག་པས་ཅུང་ཟད་སེམས་པ་མི་སྐྱིད་པ་འདུག
གསལ་སྒྲོན་ལགས་ཐུགས་རྗེ་ཆེ། འདི་འདྲ་བསྣམ་དགོས་དོན་གང་ཡོང་། ང་
དེང་སང་ཨའུ་ཙམ་འདུག གཙོ་བོ་ལྟོ་ཆས་ག་ཚོད་བཟས་ཀྱང་།
གསལ་སྒྲོན་ལགས། ཚོང་དཔོན་དགྲ་ལྷའི་ཚོང་ཕྲུག་ད་དུང་སླེབས་མ་སོང་ངམ།
ཚོང་པ་རྒྱ་དཀར་ནས་སླེབས་པ་དང་ངས་བཀའ་མངགས་ཞུས་པའི་ཤ་གསོས་
དང་། ཆུ་དྲི་མ་ཞིམ་པོ་སོགས་ལམ་སེང་ཚུར་སྐྱེལ་བར་གཏོང་རོགས་གནང་”
ཟེར་བ་ལ་སོགས་པ་རྫོགས་རྒྱུ་མེད་པ་ཞིག་ཕན་ཚུན་ཤོད་རེས་བྱེད་པའི་སྐབས་
འདིར། གཟིམ་ཆུང་གི་སྒོ་འགྲམ་དུ་ལངས་ནས་བསྡད་ཡོད་པའི་དཔལ་ལྡན་གྱི་
བསམ་པར་དེ་རིང་ངས་པ་ཕར་རླུང་བསླངས་ནས་པ་ཕའི་ནད་གཞི་ཇེ་ཞན་དུ་
སོང་བས་པ་ཕའི་སྙིང་ནད་དེ་ལངས་མེད་དམ། ཡང་ན་པ་ཕ་གཅིག་པོར་ཆུ་
ཕོར་པ་གང་ཡང་འཐུང་རྒྱུ་མེད་པར་ལུས་མེད་དམ་སྙམ་པ་ལ་སོགས་པ་བསམ་
བློ་མ་འཁོར་དགུ་འཁོར་འཁོར་ནས་དངངས་འཚབ་ཆེན་པོ་སྐྱེས་ཏེ་སྒེའུ་ཁུང་
ནང་ནས་གནམ་ལ་བལྟས། ། ས་རུབ་ཡོང་བ་མཐོང་བས་ སེམས་ པ་ དེ་ བས་
འཚབས་ཏེ་ ཨ་ ཅག་ གསལ་ སྒྲོན་ལགས་དོ་དགོང་འདིར་བཞུགས་མཁན་ཡིན་
སྟབས་གལ་ཏེ་ལས་ཀ་མེད་ན་ང་དོ་དགོང་པ་ཕར་ནད་གཡོག་བྱེད་པར་དགོངས་
པ་ ཞུ་ དགོས་ བསམས་ ཏེ་ ཨ་ ཅག་ གསལ་ སྒྲོན་ ལགས་ ཀྱི་ འགྲམ་ དུ་ ཕྱིན་ པས།
བསམ་ཡུལ་ལས་འདས་པ་ཞིག་ལ་ལྕམ་ཆུང་སྐུ་ཞབས་ཀྱིས་དོ་དགོང་འདིར་
བཞུགས་རོགས་གནང་ཞེས་ཇི་ཙམ་ཨུ་ཚུགས་བརྒྱབ་ཀྱང་། ཨ་ཅག་གསལ་སྒྲོན་
44ལེའུ་གསུམ་པ། ཟོལ་སྦྱོར་གྱི་ཐུགས་ཁུར།
ལགས་ཀྱིས་བློ་ཐག་ཆོད་པོས་“དོ་དགོང་ང་ནང་ལ་མ་ལོག་ན་ཐབས་མེད། ཚོང་
དཔོན་སྐུ་གཟུགས་བདེ་པོ་རང་མི་འདུག་པས་ཡིན་གཅིག་མིན་གཅིག་ལོག་ཤོག་
གསུང་གི་འདུག ཚོང་དཔོན་སྐུ་གཟུགས་བདེ་པོ་མེད་དུས་གལ་ཏེ་ང་ཕྱི་ལ་
ཉལ་བ་ཡིན་ན་ང་མཚན་གང་གཉིད་རྩ་བ་ནས་ཁུག་གི་མེད། ཉིན་ཤས་སོང་
ནས་ངས་ལྕམ་ཆུང་སྐུ་ཞབས་ལ་ཕྱག་རོགས་ཞུ་བར་ཡོང་གི་ཡིན་”ཟེར་བཞིན་
ཡར་ལངས་ ཏེ་ལག་ པ་ གཉིས་ཀྱི་ཕྱག་འབུལ་ཞིག་ཞུས་ ཏེ་ “བཞུགས་གདན་
འཇགས་”ཞེས་བཤད་དེ་གཟིམ་ཆུང་གི་ཕྱི་རོལ་དུ་ཐོན་ཡང་། ལྕམ་ཆུང་སྐུ་
ཞབས་ཀྱིས་རང་གིས་བཏོན་པའི་རེ་འདུན་དེ་འགྲུབ་ཐབས་མེད་པ་མཐོང་སྟེ་
“ཉིན་ཤས་སོང་ནས་ངེས་པར་དུ་ལྷོད་ལྷོད་བྱས་ཏེ་བཞུགས་པར་ཕེབས་ཤོག་”
ཟེར་ནས་སྒོ་ཁ་བར་སྐྱེལ་མ་བྱས།
ཨ་ཅག་ གསལ་ སྒྲོན་ ལགས་ དང་ དཔལ་ ལྡན་ གཉིས་ བར་ སྐོར་ ནང་ དུ་
སླེབས་སྐབས་ས་རུབ་ནས་མིའི་གདོང་གསལ་པོ་མི་མཐོང་ཡང་ད་དུང་བར་སྐོར་
རྒྱག་མཁན་བར་མཚམས་ཆོད་མི་འདུག དཔལ་ལྡན་གྱིས་ཨ་ཅག་གསལ་སྒྲོན་
ལགས་ཀྱི་གོམ་པའི་རྗེས་ཟིན་པ་གོམ་ཞེང་ཆེན་པོ་སྤོས་ཏེ་ཁོང་གཡས་ལ་ཕྱིན་ན་
གཡས་དང་གཡོན་དུ་ཕྱིན་ན་གཡོན་དུ་སོང་ཞིང་། ག་སོང་ག་སླེབས་ཀྱི་བསམ་
བློ་ཡང་མ་བཏང་བར་པ་ཕ་ཕུན་ཚོགས་ཀྱི་ངོ་གདོང་ཁྲ་ལྷམ་མེར་ཡིད་ལ་འཁོར་
བཞིན་པར་བརྒྱུགས་པ་ན། ཨ་ཅག་གསལ་སྒྲོན་ལགས་ཀྱིས་རྒྱལ་སྒོ་ཆེན་པོ་ཞིག་
གི་མདུན་དུ་གོམ་པ་སྤོ་མཚམས་བཞག་ནས་ཀྲོང་ངེར་ལངས་ཏེ་རྒྱབ་མདུན་ལ་
ཕར་ལྟ་ཚུར་ལྟ་བྱེད་ཀྱི་འདུག་པས། དཔལ་ལྡན་གྱིས་ཁང་པ་འདིའི་དབྱིབས་ལ་
ཞིབ་ཅིང་ཕྲ་བ་ཞིག་ལྟ་དུས་འདི་ནི་ཚོང་དཔོན་དགྲ་ལྷའི་ནང་མ་ཡིན་པར་སྐུ་ངོ་
མདའ་དཔོན་ གྱི་ གཟིམ་ ཤག་རེད་འདུག ཨ་ཅག་གསལ་ སྒྲོན་ ལགས་ཀྱིས་
མཚན་མོ་ལམ་ནོར་བ་ཡིན་ངེས་རེད་བསམས་ནས་དེ་ལུགས་ཨ་ཅག་གསལ་སྒྲོན་
45གཙུག་གཡུ།
ལགས་ལ་ཞུ་དགོས་བསམས་ཏེ་མདུན་དུ་ཕྱིན་པས། ཨ་ཅག་གསལ་སྒྲོན་ལགས་
ཀྱིས་ཧ་ཅང་བྱམས་བརྩེའི་རྣམ་འགྱུར་གྱི་སྒོ་ནས་“དཔལ་ལྡན། བུ་མོ་ཡེ་ཤེས་
མཁའ་འགྲོས་ད་གིན་པ་ཕ་ཕུན་ཚོགས་ཀྱི་ནད་གཞི་ཇེ་ཞན་དུ་སོང་འདུག་ཟེར་
གྱི་འདུག ང་དོ་དགོང་ནང་ལ་ལོག་ན་ཚོང་དཔོན་གྱིས་དཔལ་ལྡན་རང་ཡང་
སླེབས་ཡོད་པ་མཁྱེན་ཏེ་བུ་རང་ལ་ལས་ཀ་མང་པོ་བསྐུལ་ནས་པ་ཕའི་རོགས་
བྱེད་ཐུབ་ཀྱི་མ་རེད། དེ་ལས་དོ་དགོང་ང་འདིར་བསྡད་ཆོག རང་མི་སུ་
གཅིག་གིས་ཀྱང་མ་ མཐོང་བ་བྱས་ནས་ནང་ དུ་ ལོག་ སྟེ་ པ་ ཕ་ ཕུན་ ཚོགས་ ལ་
རོགས་བྱེད་པར་རྒྱུགས། པ་ཕས་རང་གི་དོན་དུ་དཀའ་བ་མང་པོ་སྤྱད་ཡོད་
པས་ད་ཆ་ནད་གཡོག་ཡག་པོ་བྱེད་མ་ཐུབ་ན་རྗེས་མ་འགྱོད་པ་ཆེན་པོ་ཡོང་ངེས་
རེད། མི་སུས་སྐད་ཆ་དྲིས་ནའང་དོ་དགོང་ང་སྐུ་ངོ་མི་དཔོན་གྱི་ ལྕམ་ཆུང་
འགྲམ་ལ་བསྡད་སོང་ཞེས་ཤོད་ཅིག་”ཟེར་ནས་དཔལ་ལྡན་གྱི་མགོ་ལ་བྱིལ་བྱིལ་
བྱས། དཔལ་ལྡན་གྱི་སེམས་ལ་ཨ་ཅག་གསལ་སྒྲོན་ལགས་འདི་ནི་རྣམ་ཀུན་རླུང་
ལང་ཙམ་འདུག་ཀྱང་འདི་ལྟ་བུའི་སེམས་བཟང་པོ་ཡོད་པ་དོ་དགོང་ངས་གཞི་
ནས་ཤེས་སོང་། པ་ཕས་ཟེར་བ་དེ་དངོས་གནས་རེད། སྦྱིན་བདག་དྲིན་ཅན་
འདིའི་ཅི་གསུང་བཀའ་སྒྲུབ་ཞུ་དགོས་ངེས་རེད་བསམས་ནས་“ཨ་ཅག་གསལ་
སྒྲོན་ལགས་ཐུགས་རྗེ་ཆེ། སང་ཉིན་སྔ་པོ་ནས་ཕེབས་བསུར་ཡོང་གི་ཡིན་”ཟེར་
ནས་བརྒྱུགས་སོ།
དཔལ་ལྡན་ སོང་ བ་ དང་ ཨ་ ཅག་ གསལ་ སྒྲོན་ལགས་ ཀྱིས་ཕྱུ་ པའི་ སྐེད་
རགས་སྡོམ་སྐྱོར་ཞིག་བརྒྱབ་རྗེས་ལག་པ་གཉིས་ཀྱིས་རང་གི་སྐྲ་ལ་བྱིལ་བྱིལ་བྱེད་
བཞིན་དུ་ཐོག་ཀའི་གཟིམ་ཆུང་དུ་སོང་། སྐུ་ངོ་མདའ་དཔོན་ནི་ཕོ་རོག་གཏོར་
མ་སྒུག་པ་བཞིན་དུ་ཨ་ཅག་གསལ་སྒྲོན་ལགས་བསྒུགས་ནས་བསྡད་ཡོད་པས་
མཐོང་མ་ ཐག་ ཏུ་ ཡར་ལངས་ཏེ་གསལ་སྒྲོན་ལགས་ཀྱི་ལག་པ་ནས་བཟུང་སྟེ་
46ལེའུ་གསུམ་པ། ཟོལ་སྦྱོར་གྱི་ཐུགས་ཁུར།
གདན་ཐོག་དུ་བཞག་པ་དང༌། རང་ཉིད་འགྲམ་དུ་བསྡད་དེ་“དོ་དགོང་ངས་
གཡོག་པོ་ཚོ་ཡང་ནང་དུ་བསློགས་ཟིན། ང་གཉིས་གཅིག་པོར་ལྷོད་ལྷོད་བྱས་ཏེ་
བཀའ་མོལ་ཡག་པོ་ཞིག་ཞུ་དགོས་ཡོད། ང་རང་གི་མི་ཚེ་འདིའི་ནང་དུ་བློ་ཕམ་
ཆེ་ཤོས་ཀྱི་ལས་ཀ་གཅིག་ཡོད་པས་དེང་སང་རྟག་ཏུ་སེམས་ལ་འཁོར་ཏེ་སེམས་
པ་མི་སྐྱིད་པ་ཡོང་གི་འདུག དེ་ནི་ཁྱེད་རང་ལ་འབྲེལ་བ་ཡོད་པས་མི་ཞུ་ཀ་མེད་
རེད། ཚེ་རབས་སྔ་མའི་ལས་དབང་གིས་དེ་སྔ་ཚོང་དཔོན་མདོ་སྨད་ཁུལ་ལ་
ཚོང་རྒྱག་པར་ཕེབས་དུས་ང་རང་གཉིས་ལུས་འདྲེས་བྱུང་ནས་ཁྱེད་ལ་བུ་མོ་ཡེ་
ཤེས་མཁའ་འགྲོ་སྐྱེས་ཀྱང་། ད་བར་བུ་མོས་ང་ལ་‘པཱ་ལགས་’ ཞེས་འབོད་མ་
མྱོང་ལ་ངས་ཀྱང་‘བུ་མོ་’ཞེས་འབོད་མ་མྱོང་། རང་གི་བཀྲུས་ཀྱིས་མ་དག་པའི་
བུ་མོ་ཡིན་རུང་མཉམ་དུ་ཉི་མ་གཅིག་ཀྱང་གཤིབ་རྒྱུ་མེད་པ་འདི་འདྲ་ནི་ཧ་ཅང་
ཡ་ང་བའི་རང་བཞིན་རེད། རྒྱུ་དངོས་ཀྱི་ཐད་ལ་བུ་མོ་ཡེ་ཤེས་མཁའ་འགྲོ་ཁྱེད་
དང་མཉམ་ དུ་ བསྡད་ དེ་ ཐོགས་པ་མེད་ནའང་། ང་གཉིས་ཀྱི་བུ་མོ་ཡེ་ཤེས་
མཁའ་འགྲོ་འདི་ཁམས་གཤིས་དྭངས་ཤིང་སེམས་པ་བཟང་བ། མི་གཞན་དང་
མི་འདྲ་བ་ཞིག་ཡོད་པས་སླད་ཕྱིན་ཕོ་བརྒྱ་སེམས་པ་ཤོར་བ་དང༌། མོ་བརྒྱ་སྙིང་
རླུང་ལང་བའི་མེ་ཏོག་པད་མ་ལྟ་བུ་ཞིག་ཡོང་བ་དང་། རྗེས་སུ་བུ་མོ་འཇིག་རྟེན་
གྱི་འགྲོ་སྟངས་བཟོ་བའི་དུས་ལ་སླེབས་དུས་སྡེ་དཔོན་མི་དྲག་ཞིག་གི་སྒོ་ལ་འགྲོ་
ཐུབ་པའི་ཆེད་དུ་ད་ལྟ་ནས་བུ་མོར་ཡིག་རྩིས་སློབ་དགོས་པ་ནི་ཤིན་ ཏུ་ནས་
གནད་འགག་ཆེ། ང་ནི་པ་ཕ་ཡིན་རུང་ད་བར་ཕན་ཐོགས་ཆེ་བ་གང་ཡང་བྱེད་
ཐུབ་མ་སོང་། བུ་མོར་ཡིག་རྩིས་སློབ་རྒྱུ་ནི་ངས་བསྒྲུབ་དགོས་ངེས་ཀྱི་བྱ་བ་
བཟང་པོ་ཞིག་ཡིན་ལ། དེ་ལྟར་བྱེད་འདོད་ཀྱང་ཤིན་ཏུ་ཆེ་བས་ཨ་ཅག་གསལ་
སྒྲོན་ལགས་ཁྱེད་ནས་ཐབས་མཁས་ཀྱིས་ཚོང་དཔོན་དགྲ་ལྷ་དང་བཀའ་མོལ་
གནང་སྟེ་དེ་དོན་འགྲུབ་པ་ཞིག་ཅི་ནས་ཀྱང་གནང་རོགས་”ཞེས་ལབས། ཨ་
47གཙུག་གཡུ།
ཅག་གསལ་སྒྲོན་ལགས་ཀྱིས་འཁྲུལ་བག་གི་གད་མོ་ཞིག་བགད་པ་དང་སྦྲགས་སྐུ་
ངོ་མདའ་དཔོན་གྱི་པུས་མོ་ནས་བཟུང་སྟེ་སྤྲུག་སྤྲུག་གཏོང་བཞིན་པར་“སྐུ་ངོ་
ཁྱེད་རང་དངོས་འབྲེལ་བཀའ་མོལ་གསུང་མཁས་པོ་འདུག མོ་རང་གི་པཱ་
ལགས་འགྲམ་དུ་ཡིག་རྩིས་སློབ་པར་གཏོང་རྒྱུ་ནི་བྱ་བ་བཟང་པོ་ཞིག་ཡིན་པས་
ང་ལ་ཞུ་བ་འཐེན་གནང་དགོས་དོན་གང་ཡོད་དམ། ལྷག་དོན་དུ་ངས་རྣམ་
ཀུན་ནས་ཁྱེད་ཀྱིས་ཅི་གསུང་བཀའ་སྒྲུབ་ཞུ་བ་ནི་ཁྱེད་ཀྱིས་མཁྱེན་གསལ་རེད།
དེ་རིང་ཁྱེད་ཀྱི་ཕྱག་བྲིས་འབྱོར་མ་ཐག་དོ་དགོང་སྐུ་བཅར་ཞུས་མ་བྱུང་ངམ་”
ཞེས་ལུས་པོའི་སྐྱེན་འགྱུར་དང་བཅས་ཏེ་མིག་གི་ཟུར་མདའ་འཕེན་བཞིན་པར་
གད་མོ་ཞིག་བགད་དེ་མུ་མཐུད་ནས་“སྐུ་ངོ་ཁྱེད་རང་བུ་མོར་དེ་ལྟ་བུའི་བརྩེ་
དུང་ཆེན་པོ་ཡོད་པ་ནི་ང་སེམས་པ་ཧ་ཅང་དགའ་པོ་འདུག དེ་འདྲའི་བརྩེ་
དུང་ཆེ་བའི་པ་ཕ་ནི་ཧ་ཅང་དཀོན་པོ་ཡིན་པས་ང་གཉིས་ལ་ད་དུང་བུ་གཅིག་
ཡོང་བའི་སྨོན་ལམ་རྒྱག་གི་ཡིན་”ཞེས་གོ་རྒྱུ་དང་ལྡན་པའི་སྒོ་ནས་བཤད་པས།
སྐུ་ངོ་མདའ་དཔོན་གྱིས་གོ་དོན་རྟོགས་ཏེ་“ཁྱེད་རང་སྨོན་ལམ་འདེབས་གནང་
དགོས་མ་རེད། བུ་གཅིག་ཏན་ཏན་ཡོང་གི་རེད། ད་དུང་ཁྱེད་རང་ལ་བཀའ་
མོལ་མང་པོ་ཞུ་རྒྱུ་ཡོད། གཟིམ་སྦུག་ནང་ལ་ཞུས་ཆོག་” ཟེར་ བཞིན་ ཨ་ ཅག་
གསལ་སྒྲོན་ལགས་ཀྱི་ལག་པ་ནས་བཟུང་སྟེ་གཟིམ་སྦུག་ཏུ་ཁྲིད་དོ།
དཔལ་ལྡན་ནི་སྐུ་ངོ་མདའ་དཔོན་གྱི་སྒོ་འགྲམ་ནས་ཨ་ཅག་གསལ་སྒྲོན་
ལགས་དང་ཁ་བྲལ་རྗེས། དངངས་སྐྲག་གིས་ནང་དུ་ལོག་ནས་གཟན་ཁང་སྒོ་
ཡར་འཛུལ་པས་ཁང་པའི་ནང་དུ་གད་ཕྱིས་ཧ་ཅང་གཙང་མ་བརྒྱབ་ཡོད་པ་
དང་། བདེ་སྐྱིད་ཀྱིས་རྩམ་ཐུག་བསྐོལ་ནས་པ་ཕར་ཐུག་པ་སྟེར་བཞིན་འདུག་
ལ། པ་ཕ་ནི་སྙིང་གི་འཕར་ཤུགས་འཇགས་པ་དང་རིག་པ་དྲུང་དུ་ཕྱིན་ནས་
སྐད་ཆའང་ཤོད་ཐུབ་པར་བརྟེན་དགའ་ཚོར་ཆེན་པོ་བྱུང་སྟེ་དཔལ་ལྡན་གྱིས་
48ལེའུ་གསུམ་པ། ཟོལ་སྦྱོར་གྱི་ཐུགས་ཁུར།
“བདེ་སྐྱིད། ཡག་བྱུང་། རང་དངོས་འབྲེལ་བུ་མོ་ཡག་པོ་ཞིག་འདུག ངས་
རང་ནམ་ཡང་བརྗེད་མི་ཡོང་”ཞེས་ལབས། བདེ་སྐྱིད་ཀྱིས་དེ་དག་ཐོས་རྗེས་
གདོང་དམར་པོར་གྱུར་ཅིང་། དཔལ་ལྡན་གྱི་གདོང་ལའང་ལྟ་མ་ནུས་པར་མགོ་
སྒུར་སྒུར་བྱས་ཏེ་“རོགས་པ་དགོས་ན་ང་སྐད་གཏོང་ཨང་”ཟེར་ནས་སྒོའི་ཕྱི་ལ་
རྒྱུག་ཕྱིན་པས་སེམས་པའི་ནང་དུ་ཤོད་མི་ཤེས་པའི་དགའ་སྣང་ཞིག་སྐྱེས་ཏེ་རང་
ཁྱིམ་གྱི་སྒོ་འགྲམ་དུ་ལངས་ནས་དབང་མེད་དུ་གཞས་འདི་ལྟར་ཐལ་ལོ།
བྱ་ཆེན་བརྒྱ་ཡི་དཀྱིལ་ནས། །
ཁུ་བྱུག་གསུང་སྐད་སྙན་པ། །
གསུང་གི་སྐྱོན་ཕྱོགས་གཅིག་ལ། །
སེམས་པའི་མེ་ཏོག་བཞད་སོང་། །
ཉིན་མཚན་སྒུག་པའི་གཏམ་དེ། །
1:|:| 1:|: |:ཀྱི པར དུས
ཉི་མ་དེ་རིང་ཐོས་བྱུང་། །
་་་
ནམ་མཁའི་བླ་མ་དཀོན་མཆོག །
གཉིད་ལམ་མིན་པ་ཤོག་ཅིག ། ཅེས་སོ།
དཔལ་ལྡན་ནི་པ་ཕར་རླུང་གསང་བཀག་པ་སོགས་ནད་གཡོག་བྱེད་པར་
མགོ་འཁོར་ནས་བདེ་སྐྱིད་ཀྱི་གཞས་ཚིག་ལ་དོ་སྣང་རྩ་བ་ནས་མ་བྱུང་བར་ཨ་
ཅག་གསལ་སྒྲོན་ལགས་ཀྱིས་པ་ཕའི་ན་ཚར་ཐུགས་ཁུར་ཆེན་པོ་གནང་ནས་དོ་
དགོང་ཚོང་དཔོན་གྱིས་མ་མཁྱེན་པའི་ཆེད་དུ་གསལ་སྒྲོན་ལགས་ཁོ་རང་མིའི་
ནང་ལ་བཞུགས་ཏེ། དཔལ་ལྡན་དགོངས་པ་གནང་ལུགས་སོགས་ཞིབ་ཅིང་ཕྲ་
བ་པ་ཕར་བཤད། ཨ་ཕ་ཕུན་ཚོགས་ཀྱིས་“དཀོན་མཆོག་མཁྱེན། སྦྱིན་བདག་
བྱང་ཆུབ་སེམས་དཔའ་འདི་སྐུ་ཚེ་རིང་པོ་ཡོང་བ་ཤོག་”ཅེས་སྨོན་ལམ་མི་ཉུང་བ་
ཞིག་བརྒྱབ་པའི་རྗེས་སུ། དཔལ་ལྡན་ལ་སླད་མར་སྦྱིན་བདག་བཀའ་དྲིན་ཅན་
49གཙུག་གཡུ།
འདི་ལྟ་བུར་ཅི་གསུང་བཀའ་སྒྲུབ་ཞུ་དགོས་པ་མ་ཟད། དྲིན་ལན་འཇལ་དགོས་
ལུགས་ཀྱི་སློབ་གསོ་རྒྱག་བཞིན་དུ་རིམ་བཞིན་གཉིད་དུ་ཡུར་བར་བརྟེན་དཔལ་
ལྡན་ཡང་དེ་ནུབ་གཉིད་སྐྱིད་པོ་ཞིག་ཁུག
དེའི་ཕྱི་ཉིན་ནམ་ལང་མཚམས་ལ་དཔལ་ལྡན་མདའ་དཔོན་གྱི་ཤག་ཏུ་ཨ་
ཅག་གསལ་སྒྲོན་ལགས་ཀྱི་ཕེབས་བསུར་སོང་སྟེ། མཉམ་དུ་ཕྱིར་ལོག་གིས་ཐོག་
ཀའི་གཟིམ་ཆུང་དུ་སླེབས་སྐབས་ཚོང་དཔོན་དགྲ་ལྷ་ལངས་ནས་ཁ་འདོན་བྱེད་
བཞིན་པའི་སྒང་རེད། དཔལ་ལྡན་ཇ་བཟོ་བར་བཏང་རྗེས་ཨ་ཅག་གསལ་སྒྲོན་
ལགས་ཀྱིས་གདོང་སྐྱོ་པོ་ཞིག་བསྟན་ཏེ་“ཚོང་དཔོན་དགྲ་ལྷ་ལགས། ཁྱེད་རང་
མདང་དགོང་སྐུ་འཁྱགས་གནང་མ་བྱུང་ངམ། ཁྱེད་རང་ མེད་ སྟབས་ ང་ ནི་
གཉིད་རྩ་བ་ནས་ཁུག་མ་བྱུང་། གཉིད་མ་ཁུག་པར་བརྟེན་བསམ་ བློ་ རང་
བསམ་བློ་འཁོར་ཏེ་དོན་དག་གནད་འགག་ཆེན་པོ་ཞིག་བློ་ལ་འཁོར་བྱུང་བས།
ཚོང་དཔོན་ཁྱེད་རང་གིས་མ་བྱེད་མ་གསུང་ཨང་”ཟེར་བཞིན་ཚོང་དཔོན་ལ་ཇ་
དཀར་ཡོལ་གང་བཀྱགས། ཇ་དཀར་དེ་ལག་པ་གཉིས་ཀྱིས་བཟུང་ནས་ཚོང་
དཔོན་གྱི་འགྲམ་དུ་བསྡད། ཚོང་དཔོན་ལ་བསྙེས་ནས་སླར་ཡང་“ཚོང་དཔོན་
ལགས། མ་བྱེད་མ་གསུང་ཨང་” ཟེར་བས་ཚོང་དཔོན་གྱིས་“ལས་ཀ་གནད་
འགག་ཆེན་པོ་ཡིན་ན་མ་བྱས་ན་ག་ནས་འགྲིག ཁྱེད་རང་ལ་བསམ་བློ་གནད་
འགག་ཆེན་པོ་ག་རེ་འཁོར་བྱུང་ངམ་”ཞེས་གཟབ་ནན་གྱིས་དྲིས་པའི་ལན་དུ་
གསལ་སྒྲོན་ལགས་ཀྱིས་ཇ་དཀར་ལྕོག་ཙེའི་ཐོག་ཏུ་བཞག་སྟེ་ལག་པ་གཉིས་ཀྱིས་
ཚོང་དཔོན་གྱི་ལག་པ་བཟུང་ནས་ཕུར་ཕུར་བྱེད་བཞིན་དུ་“ཚོང་དཔོན་ལགས།
ང་རང་གཉིས་ལ་དཀོན་མཆོག་གི་བཀའ་དྲིན་གྱིས་མི་གཞན་པ་སུ་ལའང་མེད་
པའི་བུ་མོ་ཡག་པོ་འདི་འདྲ་ཞིག་བྱུང་བ་རེད། འདི་ནི་ཁྱེད་རང་གིས་ཚོགས་
དང་བསོད་ནམས་བསགས་པའི་འབྲས་བུ་ཡིན་ལ། ཁྱེད་ཀྱི་རྒྱུད་ཁྲིད་ནས་ད་ལྟ་
50ལེའུ་གསུམ་པ། ཟོལ་སྦྱོར་གྱི་ཐུགས་ཁུར།
ནས་སེམས་ པ་ བཟང་ ལ་ ཆོས་སེམས་ཆེ་བ། རིག་པ་སྤྱང་ བ་ཞིག་ ཡོད་ པས་
འཚར་ལོངས་བྱུང་མཚམས་ སུ་མི་སུ་དང་ཡང་མི་འདྲ་བ་ཞིག་ཡོང་ངེས་རེད།
ཡིན་ནའང་ང་རང་གཉིས་ལ་ཕྲུ་གུ་འདི་རང་ལས་མེད་པས་ཡེ་ཤེས་མཁའ་འགྲོ་
ནི་ང་གཉིས་ཀྱི་རྒྱུ་དངོས་ཡོངས་རྫོགས་ལས་ལྷག་པའི་ནོར་བུ། ཨ་ཡོད་ནང་གི་
ད་ཡོད། སྒོ་ངའི་ནང་གི་སེར་སྤྲིན་ལྟ་བུ་ཡིན་པར་བརྟེན་ཕྱི་ཚུལ་གྱི་གཟབ་
མཆོར་དང་མཛེས་པའི་རྣམ་པ་དང་ལྡན་ཡང་། ནང་ལ་ཡོན་ཏན་ཕྲན་བུ་ཡང་
མེད་པར་ཕྱི་རྫིག་ནང་སྟོང་གཟིག་ལྤགས་གྱོན་པའི་བོང་བུ་ལྟ་བུ་ཞིག་ཆགས་ན་
རྗེས་སུ་མི་ཚང་ཆེན་པོ་ཞིག་གི་མནའ་མར་སྟེར་ཡང་། མི་ཚང་དེའི་ཁྱིམ་འཛིན་
མའི་འགན་འཁུར་མི་ཐུབ་པས་མི་གཞན་གྱིས་ཅི་གསུང་བཀའ་སྒྲུབ་ཞུ་རྒྱུ་ལས།
གཞན་པ་གང་ཡང་བྱེད་ཐུབ་ཀྱི་མ་རེད། དེ་འདྲ་བྱས་ན་ང་གཉིས་ཀྱི་ཤ་ཁྲག་
ནས་བཅད་པའི་བུ་མོ་ཡེ་ཤེས་མཁའ་འགྲོ་སྙིང་ཡང་རྗེ། དེར་བརྟེན་བུ་མོར་
ཡིག་རྩིས་བསླབ་རྒྱུ་ནི་ཧ་ཅང་གནད་འགག་ཆེན་པོ་འདུག་པས། བུ་མོ་ཡེ་ཤེས་
མཁའ་འགྲོ་ཡིག་རྩིས་སློབ་པར་བཏང་ན་ག་འདྲ་ཡོང་བ་འདུག་གམ་"ཞེས་གྲོས་
དྲིས་པས། ཚོང་དཔོན་དགྲ་ལྷ་ནི་ཁ་འདོན་ཡང་བྱེད་འཕྲོར་བཞག་ནས་ཨ་ཅག་
གསལ་སྒྲོན་ལགས་ཀྱི་སྐད་ཆ་ཆ་ཚང་ཉན་ཚར་བའི་རྗེས་སུ་མིག་མཚམས་སུ་
གཉེར་མ་བསྡུས་ནས་ཡུད་ཙམ་བསམ་བློ་ཞིབ་ཏུ་བཏང་། མགོ་བོ་ལྕོག་ལྕོག་
ལན་ཁ་ཤས་བྱས་ཏེ་“གསལ་སྒྲོན་ལགས། ཁྱེད་རང་ནི་བུད་མེད་ཅིག་ཡིན་ཡང་
དངོས་གནས་ཧ་ཅང་བསམ་བློ་འཁོར་པོ་འདུག ང་ནི་རྟག་པར་ཚོང་རྩིས་ལ་
མགོ་འཁོར་ཏེ་དེ་འདྲའི་བསམ་བློ་ཕུགས་ཐག་རིང་པོ་འཁོར་མ་བྱུང་། བུ་མོ་
ཡིག་རྩིས་སློབ་པར་བཏང་ན་ཧ་ཅང་ཡག་པོ་འདུག་ཀྱང་། སྤྱིར་བཏང་གི་སློབ་
གྲྭ་ཞིག་ལ་བཏང་ན་འགྲིག་ཐབས་མེད་ལ། དགེ་རྒན་ལེགས་པ་ཞིག་ནི་ཤིན་ཏུ་
རྙེད་དཀའ་ བ་ རེད་” ཟེར་ བཞིན་ མགོ་ བོ་ གཡུག་ གཡུག་བྱས། གསལ་སྒྲོན་
51གཙུག་གཡུ།
ལགས་ཀྱིས་འཛུམ་འཚེར་འཚེར་ངང་ཚོང་དཔོན་གྱི་ལག་པ་སྤྲུག་ཙམ་བྱས་ནས་
“དེའི་སྐོར་ལ་ངས་བསམ་བློ་འདི་འདྲ་ཞིག་འཁོར་གྱི་འདུག དགེ་རྒན་འཚོལ་
བར་ཐག་རིང་པོ་འགྲོ་དགོས་དོན་མི་འདུག ང་རང་ཚོ་དང་འབྲེལ་འདྲིས་ཆེ་
ང་
བའི་གྲས་སུ་སྐུ་ངོ་མདའ་དཔོན་ལས་ཡག་པའི་དགེ་རྒན་ཞིག་མི་འདུག
ཚོའི་ཚོང་པ་རྒྱ་དཀར་སོགས་ལ་འགྲོ་དུས་བཀའ་མངགས་གནང་བ་རྣམས་དམ་
དོན་ཞུ་རྒྱུ་དང་། ། རྗེས་མ་དགོངས་པ་མི་འགལ་བ་ཞུས་ན་སྐུ་ངོ་མདའ་དཔོན་
གྱིས་མིན་གསུང་གི་མ་རེད་”ཅེས་བཤད། སྐད་ཆ་འདི་རྣམས་ཐོས་རྗེས་ཚོང་
དཔོན་ནི་གསེར་རྡོག་རྡོག་ཅིག་རྙེད་པ་ལྟར་དགའ་ཐག་ཆོད་ནས་“སྐུ་ངོ་མདའ་
དཔོན་ནི་སྙན་ངག་སུམ་རྟགས་དང་རྩིས་སོགས་ལ་མཁས་པ་མ་ཟད། གསོ་བ་
རིག་པ་ཡང་ཉམས་ལེན་ཆེ་བས་སྤྱིར་བཏང་གི་སྨན་པ་ཞིག་ལས་ལྷག་པ་ཡོད།
ང་ཚོའི་གཡོག་མོ་སྨྱོན་མ་གཡུ་སྒྲོན་གྲོངས་མཁན་དེ་ཚེ་རྫོགས་རྐྱེན་སྐུ་ངོ་མདའ་
དཔོན་གྱིས་གསོལ་སྨན་གནང་ཡང་མི་ཕན་པར་ཤི་བ་མ་གཏོགས། དེ་མིན་ང་
ཚོ་ཚང་མ་གསོལ་སྨན་ཐུན་རེ་གཉིས་ལས་ཟ་མི་དགོས་པར་ནད་གཞི་དྲག་སྐྱེད་
ཡོང་གི་ཡོད། སྐུ་ངོ་ནི་རིག་པའི་གནས་ལ་བྱང་ཆུབ་པའི་སྐུ་ ཡོན་ ཅན་ ཞིག་
རེད་”ཅེས་བསྔགས་བརྗོད་བྱས་ཏེ་ཡིད་སྨོན་གྱི་རྣམ་འགྱུར་སྟོན་པ་ལ། གསལ་
སྒྲོན་ལགས་ནི་དོན་དག་འགྲུབ་གྲབས་འདུག་བསམས་ནས་དགའ་ཚོར་གྱིས་ཁ་
ཡང་བཙུམ་མི་ཐུབ་པར་གྱུར། གློ་བུར་དུ་ཚོང་དཔོན་གྱིས་ངོ་ནག་བསྡུས་ནས་
མགོ་བོ་གཡུག་བཞིན་པར་“ཡོང་གི་མ་རེད། ང་ལ་ཕྲུ་གུ་དེ་རང་ལས་མེད་པར་
དེ་ཉིན་ལྟར་རེ་བཞིན་གཅིག་པོར་ཕར་འགྲོ་ཚུར་འགྲོ་བྱེད་དུ་བཅུག་པ་ཡིན་ན།
ཉིན་ཞིག་ ཏན་ ཏན་ རྙོག་ དྲ་ ཡོང་གི་རེད། དེ་དུས་འགྱོད་ པ་བྱས་ཀྱང་ ཕྱིས་
དྲགས་པ་རེད། ཕོ་རྒོད་པ་ལས་གཉིད་སྐྱིད་པ་དགའ། ཟེར་བའི་དཔེ་བཞིན་
དེ་གཡུག་བཞག་པ་དགའ་བ་འདུག་” ཅེས་བཤད། གསལ་སྒྲོན་ལགས་ཀྱིས་
52
52ལེའུ་གསུམ་པ། ཟོལ་སྦྱོར་གྱི་ཐུགས་ཁུར།
ཚོང་དཔོན་ནི་ཡེ་ཤེས་མཁའ་འགྲོར་བརྩེ་བ་ཆེ་བས་བློ་བདེ་བ་ཞིག་མ་བཟོས་ན་
སྐུ་ངོ་ མདའ་དཔོན་ གྱི་ རེ་འདུན་སྐོང་ཐུབ་པ་ མི་འདུག་ བསམས་ ནས་ “ ཚོང་
དཔོན་ཁྱེད་རང་དངོས་འབྲེལ་བསམ་བློ་གུ་དོག་པོ་ཞིག་གཏོང་གནང་གི་འདུག
སྔ་དྲོ་དཔལ་ལྡན་སྔ་ཙམ་ལངས་ནས་ནང་གི་ལས་ཀ་ཚར་མཚམས་སུ་ཡེ་ཤེས་
མཁའ་འགྲོ་ ཕཪ་ སྐྱེལ་ ཚུར་ སྐྱེལ་བྱེད་ པར་ བཏང་ ན་ མི་ འ གྲིག་ པ་ གང་ ཡོང་།
དེའི་ཞོར་ལ་དཔལ་ལྡན་ཁོ་རང་ལའང་ཡི་གེ་ཏོག་ཙམ་སྦྱོང་དུ་བཅུག་ན་རྗེས་སུ་
ཁྱེད་རང་ལ་རྩིས་ཐོ་ཕྲན་བུ་འདྲ་ཡང་རྒྱག་རོགས་བྱེད་ཐུབ་པས་ཁྱེད་ཀྱི་ཕྱག་
ལས་ཀྱང་ཅུང་ཟད་ལྷོད་དུ་འགྲོ་ཐུབ། མི་ཚེ་ཞི་མིའི་ཨ་སྟོང་ཙམ་ལས་མེད་པར་
སྐུ་ལས་ཞེ་དྲག་བསྐྱོན་ནས་གང་ཡོང་”ཟེར་བས། ཚོང་དཔོན་སེམས་ཁྲལ་ཆེ་
མདོག་ཁ་པོའི་སྒོ་ནས་“དེ་འདྲ་བྱུང་ན་ཡག་པོ་ཡོང་བ་འདུག་ཀྱང་། དཔལ་
ལྡན་ཕར་འགྲོ་ཚུར་འགྲོ་ལ་དུས་ཚོད་རྫོགས་ནས་ནང་ལས་འཐུས་ཤོར་ཕྱིན་ན་
གསལ་སྒྲོན་ལགས་ཁྱེད་རང་ཁག་པོ་བྱེད་ཀྱི་རེད། ཡིན་ནའང་བུ་མོར་ཡིག་རྩིས་
བསླབ་རྒྱུ་ནི་དངོས་འབྲེལ་གནད་འགག་ཧ་ཅང་ཆེན་པོ་འདུག ཁྱེད་རང་ང་
ལས་བློ་རྒྱ་ཆེ་བ་འདུག་པས་གསལ་སྒྲོན་ལགས་ཁྱེད་རང་གིས་གང་དགའ་བ་ཞིག་
གནང་དང༌། གལ་ཏེ་འགྲོ་རྒྱུ་གཏན་འཁེལ་སོང་ན་ཡེ་ཤེས་མཁའ་འགྲོ་ཚེས་
གྲངས་ཡག་པ་ཞིག་ལ་ཕྱིན་པ་དགའ་གི་རེད་”ཟེར། གསལ་སྒྲོན་ལགས་ཀྱིས་
རང་དོན་གྲུབ་སོང་སྙམ་ནས་གད་མོ་དགོད་བཞིན་དུ་ཚོང་དཔོན་གྱི་ལག་པ་སྤྲུག་
སྤྲུག་ཅིག་བཏང་སྟེ་“ཚོང་དཔོན་ཁྱེད་རང་དེ་ཚོའི་སྐོར་ལ་ཐུགས་ཁྲལ་མ་གནང་།
ཚང་མ་ངས་ཏག་ཏག་བཟོས་ཆོག་”ཅེས་ཐག་ཆོད་པོས་ཁས་བླངས་པས། སྐུ་ངོ་
མདའ་དཔོན་ཁོམ་པ་ཡོད་དུས་ཡེ་ཤེས་མཁའ་འགྲོ་ཡིག་རྩིས་སྦྱོང་བར་འགྲོ་རྒྱུ་
དང་། དཔལ་ལྡན་ཡང་རྣམ་ཀུན་གྱི་ནང་ལས་ཚར་རྗེས་ཞོར་དུ་ཡི་གེ་སྦྱོང་རྒྱུ་
སོགས་དེ་ལྟར་ཐག་ཆོད་པའོ། །
53ལེའུ་བཞི་པ།
ཡ་མཚན་གྱི་སྒྲུང་གཏམ།
དེ་ནས་ཉིན་ཤས་སོང་རྗེས་ཀྱི་ཞོགས་པ་སྔ་པོ་ཞིག་ལ་ཨ་ཅག་གསལ་སྒྲོན་
ལགས་དང་བུ་མོ་ཡེ་ཤེས་མཁའ་འགྲོ་གཉིས་གཟབ་མཆོར་སྤྲས་རྗེས་དཔལ་ལྡན་
དང་ཨ་ཕོ་བཀྲ་ཤིས་གཉིས་ལ་ཇའི་ཁོག་ལྡིར་དང༌། གྲོ་མ། འབྲས་སིལ། དེ་
བཞིན་དངུལ་གྱི་ཙོག་ཐུམ་སོགས་སླེལ་པོ་དང་ཤིང་ཁྲོལ་ནང་དུ་བསྐུར་ཏེ་སྐུ་ངོ་
མདའ་དཔོན་གྱི་གཟིམ་ཤག་ཏུ་ཐོན། གཟིམ་ཆུང་དུ་སླེབས་རྗེས་ཨ་ཅག་གསལ་
སྒྲོན་ལགས་ཀྱིས་མདའ་དཔོན་ལ་དངུལ་གྱི་ཙོག་ཐུམ་ཤིང་ཁྲོལ་གང་དང་མཇལ་
དཪ་ཨ་ཤེ་ཞིག་ཕུལ་རྗེས་གྲོ་མ་འབྲས་སིལ་བཏེགས་པས། མདའ་དཔོན་གྱིས་
ཕུད་གཏོར་བྱས་ནས་ཕྲན་ཙམ་བཟས། དེ་རྗེས་གསོལ་ཇ་ཞུས། དེ་ནས་བུ་མོ་
ཡེ་ཤེས་མཁའ་འགྲོ་ཡང་གཤམ་གྱི་འབོལ་གདན་ཞིག་གི་ ཐོག་ ཏུ་བཞག་སྟེ་ཁ་
བཏགས་གཡོགས་པ་དང༌། གྲོ་མ་འབྲས་སིལ་ཕུད་གཏོར་བྱེད་དུ་བཅུག དེ་
ནས་དཀར་ཡོལ་ཞིག་ཏུ་ཇ་གང་བླུགས་ཏེ་ཅུང་ཙམ་སོང་རྗེས་མདའ་དཔོན་གྱིས་
“གངས་ཅན་ཤིང་རྟའི་སྲོལ་འབྱེད་ཙོང་ཁ་པ། དངོས་སྟོབས་རིག་པའི་དབང་
ཕྱུག་རྒྱལ་ཚབ་རྗེ། མདོ་སྔགས་བསྟན་པའི་བདག་པོ་མཁས་གྲུབ་རྗེ། རྒྱལ་བ་
ཡབ་སྲས་གསུམ་ལ་མཆོད་པ་འབུལ།”ཞེས་ཇ་མཆོད་ཕུལ་རྗེས་ཞལ་ཀར་བླངས་
54ལེའུ་བཞི་པ། ཡ་མཚན་གྱི་སྒྲུང་གཏམ།
ནས་གསོལ་ཇ་མཆོད་པར་མིག་ལྟ་བྱས་ནས་ཡེ་ཤེས་མཁའ་འགྲོས་ཀྱང་ཇ་དཀར་
ཡོལ་གང་བཏུངས་སོ། སྐུ་ངོ་མདའ་དཔོན་ཡེ་ཤེས་མཁའ་འགྲོའི་དགེ་རྒན་ལ་
བསྟེན་པའི་རྟེན་འབྲེལ་གྱི་མཛད་སྒོ་སྟབས་བདེ་དེ་ཟིན་རྗེས་ཨ་ཅག་གསལ་སྒྲོན་
ལགས་ཀྱིས་སྐུ་ངོ་མདའ་དཔོན་ལ་“བུ་མོ་ཡེ་ཤེས་མཁའ་འགྲོ་དེ་རིང་ནས་སྐུ་ངོ་
ལ་རྩིས་འབུལ་ཞུས་ཡོད། ཡོན་ཏན་གྱི་དོན་དུ་བཀའ་བཀྱོན་ག་རེ་གནང་དགོས་
འདུག་ཀྱང་གནང་རོགས་གནང༌། སྐུ་ངོ་མཛད་བྲེལ་ཡོད་པ་དང་ཡང་ན་གཞུང་
གི་མཛད་སྒོ་སོགས་ལ་ཕེབས་དགོས་དུས་སྔོན་ཚུད་ནས་གུས་མོར་གསུང་རོགས་
གནང་། མཛད་བྲེལ་མེད་ན་བུ་མོ་ཉིན་ལྟར་རེ་བཞིན་གཏོང་གི་ཡིན། སྐུ་ངོ་
མདའ་དཔོན་གྱི་གསོ་སྐྱོང་འོག་ཏུ་གཤོག་རྩལ་ཡག་པོ་རྒྱས་ནས་ལོ་ཤས་ཀྱི་རྗེས་
སུ་ངའི་རྨ་བྱ་འདིས་ནམ་འཕང་གཅོད་རྒྱུ་ཡིན་པ་ལ་ཐེ་ཚོམ་སྤུ་ཙམ་ཡང་མེད”
ཅེས་བཤད། ཡང་ཁ་ཚུར་གཅུས་ནས་“བུ་མོ། ཡོན་ཏན་ལ་སྦྱང་བརྩོན་གྱིས་
ཨང་། སྐུ་ངོ་མདའ་དཔོན་ལྟར་གྱི་དགེ་རྒན་རྙེད་དཀའ་བས་སྔོན་བྱུང་མཁས་
པས་ཀྱང་། ‘གང་ཞིག་མཁས་པ་ཡོད་བཞིན་དུ། དེ་ལས་ཡོན་ཏན་མི་ལེན་ན།
མི་དེ་ གདོན་ གྱིས་ བཏབ་ པ་འམ། ཡང་ན་ནད་ཀྱིས་ མནར་ བ་ ཡིན།” ཞེས་
གསུངས་ཡོད་པས་ཧུར་ཐག་གྱིས་ཤིག་”ཅེས་སྨྲས། སྐབས་དེར་སྐུ་ངོ་མདའ་
དཔོན་གྱིས་ གློ་ སངས་ཤིག་བརྒྱབ་ནས་“གསལ་སྒྲོན་ལགས། ཐུགས་ཁྲལ་མ་
གནང་ཨང་། ངས་གང་ཐུབ་ཅི་ཐུབ་ཀྱིས་བུ་མོ་ཡེ་ཤེས་མཁའ་འགྲོ་ཤེས་བྱ་ཡོན་
ཏན་དང་ལྡན་པ་ཞིག་ཡོང་བ་ཞུས་ཆོག དེ་ཙམ་དུ་མ་ཟད། ཚོང་དཔོན་དགྲ་
ལྷས་ནང་དུ་བསླབས་ནས་དེང་སྐབས་སྦྱང་ཤིང་ཐོག་ཏུ་ཡིག་ཆུང་འབྲི་ཤེས་པའི་
རྨང་གཞི་ཡོད་པ་དང་། ལྷག་དོན་དུ་ཡེ་ཤེས་མཁའ་འགྲོ་ནི་རིག་པ་རྣོ་བས་ཏན་
ཏན་ཡག་པོ་ཤེས་ཀྱི་རེད་”ཅེས་བཤད་པ་དང་། ཡང་ཡེ་ཤེས་མཁའ་འགྲོར་
བལྟས་ཏེ་“ཡེ་ཤེས་མཁའ་འགྲོ། ད་ལྟ་གསལ་སྒྲོན་ལགས་ཀྱིས་གསུངས་པ་དེ་
5556
56
yout
གཙུག་གཡུ།,ལེའུ་བཞི་པ། ཡ་མཚན་གྱི་སྒྲུང་གཏམ།
སེམས་ལ་ཡག་པོ་ཞོག་ཨང་།
ཁྱོད་ནི་ཕ་མ་བཟང་པོའི་བུ་མོ་ཡིན་པས་རྒྱུ་ནོར་ལ་
ཐོགས་པ་མེད་ཅིང་། ཁམས་གཤིས་དྭངས་ལ་མཛེས་སྡུག་དང་ལྡན་པ་ཞིག་ཡོད་
ཀྱང་།
‘ཡོན་ཏན་མེད་ན་ཆ་ལུགས་ཀྱིས། མཁས་རྣམས་དགའ་བ་བསྐྱེད་མི་
ནུས། རྟ་མཆོག་འགྲོས་དང་མི་ལྡན་ན། ཤིན་ཏུ་བརླིང་ཡང་རིན་ཐང་ཆུང་།’
ཞེས་པ་ལྟར། ཡོན་ཏན་མེད་ན་རྒྱུ་ནོར་དང་མཛེས་སྡུག་ལ་སོགས་པ་ཡོངས་
རྫོགས་སྟོང་པ་ཡིན་ལ། | སླད་མར་ན་ཚོད་དར་བའི་སྐབས་སུའང་ཡོན་ཏན་མེད་
ན། ཕྱི་རྫིག་ནང་སྟོང་གི་མིའི་གཡོག་མོ་ཞིག་ལས་ཡོང་རྒྱུ་མེད་པས་གཡེང་བ་
དང་ལེ་ལོ་སྤངས་ཏེ་ཡོན་ཏན་བསླབ་རྒྱུར་བརྩོན་འགྲུས་བྱེད་དགོས། ‘ཡོན་
ཏན་ལྡན་ན་སྐྱེ་བོ་ཀུན། མ་བསྡུས་པར་ཡང་རང་ཉིད་འདུ།’ ཞེས་པ་ལྟར་ཤེས་
བྱ་ཡོན་ཏན་དང་ལྡན་ན། ཡེ་ཤེས་མཁའ་འགྲོ་རང་གཞི་ནས་ཕྱི་ནང་མཚུངས་
ལ། དབང་ཐང་དང་ལྡན་པའི་བུ་མོ་ཞིག་ཆགས་ཐུབ་ཀྱི་རེད་” ཅེས་བསླབ་བྱ་
བྱས་ཀྱང་ཡེ་ཤེས་མཁའ་འགྲོ་ནི་དེ་ཉིན་ངོ་ཚ་དང་། ཞེད་སྣང་གི་དབང་གིས་
ལན་གང་ཡང་རྒྱག་མ་ཐུབ་པར་བརྟེན་ཨ་ཅག་གསལ་སྒྲོན་ལགས་ཀྱིས་“ཡེ་ཤེས་
མཁའ་འགྲོ་ནི་འཚེར་སྣང་ཆེ་བས་མ་གཏོགས་བསམ་བློ་ཧ་ཅང་འཁོར་པོ་ཡོད།
སྐུ་ངོ་དང་ཕ་མས་རེ་བ་ཆེན་པོ་བྱེད་པ་འདི་ཏན་ཏན་ཆུད་ཟོས་གཏོང་གི་མ་རེད།
དེ་མིན་སྐུ་ངོ་ཡིས་ཞོར་དུ་དཔལ་ལྡན་ལའང་ཡི་གེ་ཕྲན་བུ་སྦྱོང་དུ་འཇུག་རོགས་
གནང་། རྗེས་སུ་ཚོང་ཁང་གི་རྩིས་ཁྲ་དགོད་རྒྱུ་དང་ཚོང་རྩིས་རྒྱག་ཏུ་འཇུག་གི་
ཡིན་”ཞེས་བཤད་པས་གཟིམ་ཆུང་གི་སྒོ་འགྲམ་དུ་ལངས་ནས་བསྡད་ཡོད་པའི་
དཔལ་ལྡན་གྱིས་ཐོས་ཏེ་སེམས་པ་ཧ་ཅང་དགའ་ནས་འདི་སྙམ་དུ་བསམས་སོ།
མི་ཚེ་འདིའི་རིང་ལ་ཡི་གེ་སྦྱོང་རྒྱུ་ནི་ཉལ་བའི་གཉིད་ལམ་ལའང་མ་འཁོར་ཡང་།
ད་ནི་ སྦྱིན་ བདག་ དྲིན་ ཅན་ གྱི་ བཀའ་དྲིན་ལ་ བརྟེན་ ནས་ ཡི་ གེ་སྦྱོང་རྒྱུའི་གོ་
སྐབས་ཤིག་འཐོབ་པ་འདུག་པས། ངས་སྦྱིན་བདག་གི་སྐུ་དྲིན་གསོ་ཕྱིར་ལས་ཀ་
57གཙུག་གཡུ།
ཧུར་ཐག་བྱ་རྒྱུ་མ་ཟད། བརྩོན་འགྲུས་ཆེན་པོས་ཡི་གེ་སྦྱངས་ནས་སྦྱིན་བདག་
ལའང་ཕན་ཐོགས་པ་ཞིག་བྱེད་དགོས། གལ་ཏེ་ངའི་ཨ་ཕ་ཕུན་ཚོགས་ཀྱིས་ང་
ནི་ཡི་གེ་ཤེས་པའི་མི་ཞིག་ཆགས་རྒྱུའི་གནས་ཚུལ་འདི་གོ་ན་དགའ་ཚོར་ཆེན་པོ་
བྱེད་ངེས་ཡིན་པས། གཏམ་བཟང་འདི་མགྱོགས་མྱུར་ཨ་ཕ་ཕུན་ཚོགས་ལ་ཤོད་
དགོས་སྙམ་ནས་དགའ་ཚོར་དང་དངངས་འཚབ་ཆེན་པོ་སྐྱེས། དེ་ཉིན་རྟེན་
འབྲེལ་མཚོན་བྱེད་ཙམ་དུ་ཡེ་ཤེས་མཁའ་འགྲོས་སྦྱང་ཤིང་ཐོག་ཏུ་“མང་མང་ཡེ་
ཤེས་བློ་གྲོས་ཀྱི། གང་གང་ཤེས་བྱ་མ་ལུས་པ། དེ་དེ་འཛད་མེད་སློབ་གྲྭ་རུ།
ངེས་ངེས་སྦྱངས་འབྲས་ཚད་དུ་ཕུལ།"ཞེས་ཚིག་རྐང་བཞི་བྲིས་ཏེ་མདའ་དཔོན་
ལ་སྤྱན་ཞུར་ཕུལ་རྗེས་ཨ་ཅག་གསལ་སྒྲོན་ལགས་དང་མཉམ་དུ་ནང་དུ་ལོག
དཔལ་ལྡན་ནི་ནང་དུ་འབྱོར་མ་ཐག་ཏུ་ཨ་ཕ་ཕུན་ཚོགས་ཀྱི་འགྲམ་དུ་ཕྱིན་ཏེ་ཨ་
ཅག་གསལ་སྒྲོན་ལགས་ཀྱིས་སྐུ་ངོ་མདའ་དཔོན་ལ་ཞོར་དུ་དཔལ་ལྡན་ལ་ཡི་གེ་
བསླབ་དགོས་ལུགས་དང་། རྗེས་སུ་ཚོང་ཁང་གི་རྩིས་ཐོ་དགོད་རྒྱུ་སོགས་བྱེད་
དུ་འཇུག་རྒྱུ་ཡིན་ལུགས་ཞུས་པ་སོགས་ཇི་མ་ཇི་བཞིན་དུ་བཤད་པས་གདན་ཐོག་
ཏུ་ཁ་འདོན་བྱེད་བཞིན་གནས་པའི་ཨ་ཕ་ཕུན་ཚོགས་ཀྱིས་དེ་རྣམས་ཐོས་རྗེས་
ཕྲན་ཙམ་ཅང་མི་སྨྲ་བར་བསྡད་དེ། མཐའ་མ་མིག་གཉིས་མཆི་ཞག་འཁོར་
འཁོར་གྱིས་ལག་ པའི་ ཐལ་ མོ་སྤྱི་བོར་བཀོད་ནས་“ངའི་ ཆུང་ མ་ འཛོམས་ པ་
འདས་པོ་དེས་བུ་དཔལ་ལྡན་འདི་སྐྱིད་པོ་ཡོང་བ་དང་། སྐྱེ་བོ་བཟང་པོ་ཞིག་
ཡོང་བའི་ཆེད་དུ་རང་གི་དགའ་ཤོས་ཀྱི་གཙུག་གཡུ་གཞན་དང་མི་འདྲ་བ་དེ་ཇོ་
བོར་འབུལ་རྒྱུའི་ཁ་ཆེམས་བཞག་པ་དང༌། ངས་དེ་ཁུར་ནས་ཇོ་བོར་ཕུལ་བ་མ་
ཟད། དུས་དང་རྣམ་པ་ཀུན་ཏུ་དཀོན་མཆོག་ལ་གསོལ་བ་སྨོན་ལམ་འདེབས་ཀྱི་
ཡོད། ཡིན་ནའང་འཕྲིན་ལས་མྱུར་པོ་འདི་ཙམ་ཡོང་གི་རེད་བསམས་པ་མེད།
ད་ནི་ངའི་བུ་དཔལ་ལྡན་འདི་ཉིད་ཤེས་བྱ་དང་ལྡན་པའི་སྐྱེ་བོ་བཟང་པོ་ཞིག་
58ལེའུ་བཞི་པ། ཡ་མཚན་གྱི་སྒྲུང་གཏམ།
ཆགས་རྒྱུའི་རྟེན་འབྲེལ་ཡོངས་སུ་འགྲིགས་སོང་། ད་ནི་ང་ཤི་ཡང་འགྱོད་པ་སྤུ་
ཙམ་མེད། ཇོ་བོ་རིན་པོ་ཆེས་མཁྱེན། ངའི་བུ་འདི་ལ་བྱ་བ་ལམ་འགྲོ་ཡོང་བ་
ཤོག ཤེས་བྱ་ཡོན་ཏན་འཕེལ་བར་ཤོག་” ཅེས་སྨོན་ལམ་བཏབ་ཅིང་དཔལ་
ལྡན་གྱི་ལག་པ་ནས་བཟུང་སྟེ་“དཔལ་ལྡན། དུས་རྟག་ ཏུ་ དཀོན་མཆོག་ལ་
གསོལ་བ་ སྨོན་ ལམ་ ཐོབ་ ཅིག རྣམ་ཀུན་ རྒན་ རབས་ ལ་ བརྩི་ བཀུར་དང་།
གཞོན་གྲས་ལ་བྱམས་སྐྱོང་བྱེད་པ། སྐྱེ་བོ་ཀུན་ལ་རྣམ་པ་ཀུན་ཏུ་ཕན་འདོགས་
པའི་བྱ་བ་སྒྲུབ་པ། བྱམས་དང་སྙིང་རྗེའི་སེམས་དང་ལྡན་པ་ཞིག་བྱེད་དགོས་
ལ། ལྷག་དོན་དུ་ང་ཚོའི་བྱམས་སེམས་ཆེ་བའི་སྦྱིན་བདག་དྲིན་ཆེན་གྱི་ལས་ཀ་
གང་ཡོད་ཐམས་ཅད་མཐར་ཕྱིན་པ་ལེགས་པར་བསྒྲུབ་དགོས་པ་མ་ཟད། སྦྱིན་
བདག་གི་བཀའ་དྲིན་ངེས་པར་དུ་བསབ་དགོས་པ་དེ་དུས་གཏན་དུ་སེམས་ལ་
བཅངས་དགོས། དེ་ལྟར་བྱས་ན་དཀོན་མཆོག་གིས་སྐྱབས་འཇུག་གནང་ནས་
བུ་རང་ལ་བྱ་བ་ལམ་འགྲོ་ཡོང་གི་རེད་”ཅེས་སློབ་གསོ་བརྒྱབ། དཔལ་ལྡན་གྱིས་
པ་ཕའི་ལག་པ་དམ་པོར་བཟུང་སྟེ་“པ་ཕ། ངས་པ་ཕ་རང་གིས་བཤད་པ་དེ་
རྣམས་སེམས་ཀྱི་གཏིང་ལ་བཞག་ནས་ཡི་གེ་སྦྱང་རྒྱུར་བརྩོན་འགྲུས་ལྷོད་མེད་བྱ་
རྒྱུ་མ་ཟད། སྦྱིན་བདག་དྲིན་ཆེན་གྱི་སྐུ་དྲིན་ཏན་ཏན་བསབ་ཐུབ་པ་བྱ་རྒྱུ་
ཡིན་”ཞེས་སེམས་ཐག་ཆོད་པོས་བཤད།
དེ་ནས་བཟུང་ཉིན་ལྟར་རེ་བཞིན་དཔལ་ལྡན་གྱིས་ཞོགས་པ་སྔ་པོ་ནས་
ལངས་ཏེ་ཆུ་ལེན་རྒྱུ་དང་། གད་ཕྱིས་བྱ་རྒྱུ། དེ་བཞིན་ཞོགས་ཇ་བཟོ་རྒྱུ་ལ་
སོགས་པའི་ནང་ལས་ཡོངས་རྫོགས་ཚར་རྗེས་ཡེ་ཤེས་མཁའ་འགྲོ་སྐུ་ངོ་མདའ་
དཔོན་གྱི་འགྲམ་དུ་སྐྱེལ་བར་འགྲོ་བ་དང་། སྐུ་ངོ་མདའ་དཔོན་གྱི་གཟིམ་ཤག་
ཏུ་ལས་ཀ་གང་བསྐུལ་བྱེད་དགོས་པའི་ཐོག་ཁོམ་པ་བྱུང་བ་དང་གཟིམ་ཆུང་གི་
ཞལ་བར་རྡོག་ཕྱིས་རྒྱག་གི་ཡོད་པ་རེད། སྐབས་རེ་སྐུ་ངོ་མདའ་དཔོན་གྱིས་ཡེ་
59གཙུག་གཡུ།
ཤེས་མཁའ་འགྲོར་དཔལ་ལྡན་ལ་ཀ་ཁ་ལག་འཁྲིད་རྒྱག་ཏུ་འཇུག་ཅིང་། དཔལ་
ལྡན་ནི་རིག་པ་རྣོ་ལ་སྦྱང་བརྩོན་ཆེ་བར་བརྟེན་དངོས་འབྲེལ་ཡི་གེ་འབྲི་བའི་
དུས་ཚོད་ཧ་ཅང་ཉུང་ཉུང་ཡིན་ཀྱང་། ཟླ་བ་གཉིས་ཙམ་འགྲོ་དུས་རང་ཉིད་
གཅིག་པོས་ཀ་ཁ་ཧ་ཅང་ཡག་པོ་འབྲི་ཐུབ་པ་བྱུང་བ་རེད། སྐུ་ངོ་མདའ་དཔོན་
ནི་དཔལ་ལྡན་གྱི་རིག་པ་དང༌། བརྩོན་འགྲུས་ལ་ཧ་ལས་ཏེ་བུ་འདི་ནི་སྤྱིར་
བཏང་གི་ཕྲུ་གུ་ཞིག་མ་ཡིན་པར་རྣམ་རིག་བཀྲ་ལ། ཟོལ་སྦྱོར་དང་ལེ་ལོ་སོགས་
ཀྱི་སྐྱོན་དང་བྲལ་ཞིང་། རང་བཞིན་དྲང་ལ་གུས་ཞབས་དང་ལྡན་པ། རང་གི་
སྦྱིན་བདག་ལ་ཤ་ཚ་ཆེ་བའི་ཕྲུ་གུ་བཟང་པོ་ཞིག་འདུག་བསམས་ཏེ་དཔལ་ལྡན་
ལ་དགའ་པོ་བྱེད་པ་དང་། ཡི་གེ་སློབ་རྒྱུར་དོ་ཁུར་ཇེ་ཆེར་སོང་བ་རེད། ལྷག་
དོན་དུ་ཡེ་ཤེས་མཁའ་འགྲོས་ཡང་དཔལ་ལྡན་ལ་ཡི་གེ་ལག་འཁྲིད་རྒྱག་པ་དང་།
སྦྱོར་ཀློག་དང་སྡུད་ཀློག་རྒྱག་སྟངས་སློབ་པ་སོགས་མདའ་དཔོན་ལས་ཀྱང་དོ་
ཁུར་ཆེ་བ་བྱེད་པ། གཞན་ཡང་དེ་བཞིན་ཉིན་ལྟར་མཉམ་དུ་འགྲོགས་ནས་རྩེད་
མོ་རྩེ་བ་སོགས་ཀྱི་ཐོག་ནས་རིམ་བཞིན་དཔལ་ལྡན་གྱི་སེམས་ལ་ཡེ་ཤེས་མཁའ་
འགྲོ་ནི་སེམས་པ་བཟང་ཞིང༌། རང་ཉིད་ལ་བརྩེ་སེམས་ཆེན་པོ་འདུག་བསམས་
ཏེ་ཡེ་ཤེས་མཁའ་འགྲོ་ལ་ཤོད་མི་ཐུབ་པའི་བརྩེ་དུང་སྐྱེས་ཏེ་ཡུད་ཙམ་ཞིག་ཡ་
གྱར་དུ་སོང་ནའང་བློ་མི་བདེ་བའི་གནས་སུ་གྱར། བུ་མོ་ཡེ་ཤེས་མཁའ་འགྲོ་
ཡང་དཔལ་ལྡན་གྱི་རྣམ་པར་བཀྲ་བའི་རིག་སྟོབས་དང༌། གཡེང་བ་མེད་པའི་
བརྩོན་འགྲུས་ལ་སེམས་པ་རབ་ཏུ་གཡོ་བ་དང་སྦྲགས་སྐུ་ངོ་མདའ་དཔོན་གྱིས་
ཀྱང་དཔལ་ལྡན་ལ་ཡང་ཡང་བསྔགས་བརྗོད་གནང་བར་བརྟེན་ཡིད་རབ་ ཏུ་
སྨོན་པ་མ་ཟད། དཔལ་ལྡན་ ནི་ དུས་རྟག་ ཏུ་ རང་ལ་ སེམས་ ཁུར་ ཆེན་ པོས་
རོགས་སྐྱོར་བྱེད་མཁན་ཞིག་ཡིན་ལ། དུས་དང་རྣམ་པ་ཀུན་ཏུ་དུས་གསེང་གི་
རྩེད་རོགས་ཤིག་ཀྱང་ཡིན་གཤིས། བརྩེ་བས་རབ་ཏུ་བཅིངས་ནས་མེད་དུ་མི་
60ལེའུ་བཞི་པ། ཡ་མཚན་གྱི་སྒྲུང་གཏམ།
རུང་བའི་ར་མདར་གྱུར་ཏེ་ཡང་ཡང་དཔལ་ལྡན་ལ་རྔན་པ་དང་དངུལ་སོགས་
སྟེར་གྱི་ཡོད། དཔལ་ལྡན་གྱིས་ནི་དེ་དག་རང་ཉིད་ཀྱིས་ཟ་མ་ནུས་པར་ཨ་ཕ་
ཕུན་ཚོགས་ལ་སྐབས་རེ་རྩམ་པ་དང་ཇ། དེ་བཞིན་སྐབས་རེ་ཤ་མར་ཕྲན་ཙམ་
ཉོས་ནས་འཁྱེར་ཡོང་བ་མ་ཟད། མཚམས་རེ་ཨ་ཕོ་བཀྲ་ཤིས་དང་བདེ་སྐྱིད་
ལའང་རྔན་པ་སྣེ་རེ་གཉིས་ཁྱེར་ནས་སྟེར་གྱི་ཡོད།
ཡེ་ཤེས་མཁའ་འགྲོ་དང་དཔལ་ལྡན་གཉིས་ཉིན་ལྟར་སྐུ་ངོ་མདའ་དཔོན་
གྱི་གཟིམ་ཤག་ནས་ཕྱིར་ལོག་བྱེད་དུས་བདེ་སྐྱིད་ནི་སྐབས་རེ་སྒོ་འགྲམ་དུ་སྒུག་
སྡོད་པ་དང་། དུས་སྐབས་མང་ཆེ་བར་དཔལ་ལྡན་གྱི་ཁྱིམ་དུ་ཨ་ཕ་ཕུན་ཚོགས་
ལ་ནད་གཡོག་བྱེད་པའམ། ཡང་ན་ཐུག་པ་སྐོལ་བ། ཡང་ན་གད་ཕྱིས་བྱེད་པ་
སོགས་གང་ ལྟར་ རོགས་ པ་ གང་ ཐུབ་ ཅི་ ཐུབ་ བྱས་ ནས་ སྡོད་ ཀྱི་ ཡོད་ པ་ རེད།
ཐེངས་ཤིག་དཔལ་ལྡན་གྱིས་བདེ་སྐྱིད་ལ་“བདེ་སྐྱིད་རང་ཉིན་མོ་ཨར་པོར་ཕྱིན་
ནས་དཀའ་ལས་ཆེ་བའི་ཐོག་ལ་དགོང་དྲོ་ངའི་ཨ་ཕར་གཡོག་པོ་འདི་ཙམ་བྱེད་
པ་ནི་དངོས་འབྲེལ་ཁག་པོ་རེད། ཨ་ཕོ་བཀྲ་ཤིས་ལ། ཐུགས་རྗེ་ཆེ། ངས་སྐུ་
དྲིན་མ་བརྗེད་པ་བྱེད་ཀྱི་ཡིན་ཟེར་ཞུས་ཨང་”ཞེས་བཤད་པར་བདེ་སྐྱིད་ཀྱིས་
“གང་བྱེད་ཀྱི་མ་རེད། ང་ཨ་ཕ་ཕུན་ཚོགས་ལ་རོགས་བྱ་རྒྱུ་བྱུང་ན་ཧ་ ཅང་
དགའ་པོ་འདུག ཉིན་ལྟར་ཁྱེད་ཚོའི་ནང་ལ་ཐེངས་གཉིས་གསུམ་ཙམ་མ་ཡོང་
ན་བློ་བདེ་པོ་མི་འདུག་ཀྱང་། དཔལ་ལྡན་རང་སུན་གྱི་མེད་དམ་བསམས་ནས་
འཚེར་གྱི་འདུག་”"ཅེས་གོ་དོན་དང་ལྡན་པའི་སྒོ་ནས་བཤད་ཀྱང་། དཔལ་ལྡན་
གྱིས་གོ་བ་མ་ལོན་པར་“བདེ་སྐྱིད། རང་གིས་རོགས་བྱེད་པར་ཡོང་བ་ལ་ང་ག་
ནས་སུན། རང་དངོས་གནས་སེམས་པ་ཧ་ཅང་བཟང་པོ་འདུག་པས་ཏན་ཏན་
བྱ་བ་ལམ་འགྲོ་ཡོང་གི་རེད། བདེ་སྐྱིད་རང་ཡང་ཡང་ངའི་པ་ཕའི་འགྲམ་དུ་
བསྡད་ན་ཨ་ཕོ་བཀྲ་ཤིས་ཀྱིས་གཤེ་གཤེ་གཏོང་གི་མི་འདུག་གམ་”ཞེས་དྲིས་པར།
61ཊ། གཙུག་གཡུ།
བདེ་སྐྱིད་ཀྱིས་དགའ་སྣང་ལྡན་པའི་ངང་ནས་གད་མོ་ཞིག་བགད་དེ་“ངའི་པ་ཕ་
སེམས་པ་ཧ་ཅང་བཟང་པོ་ཡོད་པས་རྟག་ ཏུ་ཨ་ཕ་ཕུན་ཚོགས་དང་ཁྱེད་རང་
གཉིས་སྙིང་རྗེ། སྙིང་རྗེ། མི་ཚང་དེ་སྙིང་རྗེ་ཟེར་བ་མ་ཟད། ངས་ཁྱེད་ཚོའི་
ནང་ལ་རོགས་བྱེད་པར་ཕྱིན་ན་པ་ཕས་དགའ་པོ་བྱེད་ཀྱི་འདུག ལོ་སྟོད་ལ་
གྲོངས་པའི་གཡོག་མོ་ཨ་ཅག་གཡུ་སྒྲོན་ཡང་སྨྱོ་བའི་རྗེས་སུ་འགོ་ནས་མཇུག་བར་
པ་ཕས་རོགས་བྱས་པར་བརྟེན་ངའི་པ་ཕར་ཧ་ཅང་དགའ་པོ་བྱས་ནས་སེམས་
པའི་ནང་གི་སྐད་ཆ་ཚང་མ་པ་ཕར་ཤོད་པ་མ་ཟད། མཐའ་མ་ཤི་དུས་ཀྱང་ངའི་
པ་ཕའི་པང་དུ་དབུགས་ཕྱིན་པ་རེད། ཤི་ས་ཡང་དེང་སང་ཁྱེད་ཚོ་སྡོད་སའི་
གཟན་ཁང་འདི་རེད”ཅེས་སྨྲས། དཔལ་ལྡན་ནི་ཨ་ཅག་གཡུ་སྒྲོན་ལ་ཡ་ང་སྙིང་
རྗེ་ཆེན་པོ་སྐྱེས་ཏེ་དེ་སྨྱོ་དགོས་དོན་གང་ཡིན་སྐད་ཆ་དྲིས་པས། བདེ་སྐྱིད་ཀྱིས་
“གོ་ཐོས་ལ་ཨ་ཅག་གཡུ་སྒྲོན་ནི་ཐོག་མ་སྐུ་ངོ་མདའ་དཔོན་གྱིས་ཨ་ཅག་གསལ་
སྒྲོན་ལགས་སུ་གཡོག་མོར་ཕུལ་བ་ཞིག་ཡིན་པ་དང་། ཨ་ཅག་གཡུ་སྒྲོན་ནི་ཧ་
ཅང་མཛེས་པོ་ཡོད་པ་མ་ཟད། གཤིས་རྒྱུད་བཟང་ལ་ལས་ཀ་ཧུར་བའི་ཨ་ཅག་
ཡག་པོ་ཞིག་ཡིན་རུང་། ཡ་མཚན་ཞིག་ལ་ལོ་བཅོ་ལྔའི་སྔོན་གྱི་ཉིན་ཞིག་ཨ་ཅག་
གསལ་སྒྲོན་ལགས་ཀྱིས་ཨ་ཅག་གཡུ་སྒྲོན་ཁྲིད་དེ་སྐུ་དྲག་ཆེན་པོ་གཅིག་གི་འགྲམ་
དུ་གསོལ་སྟོན་ལ་ཕྱིན་པ་དང༌། གཟིམ་ཤག་ཏུ་སླེབས་པའི་རྗེས་སུ་ཨ་ཅག་གཡུ་
སྒྲོན་གློ་བུར་དུ་སྨྱོ་བ་ལྟ་བུས་སྐུ་དྲག་དེའི་ལྷ་ལྕམ་ལ་ལྷོ་ཁའི་ཕ་གཞིས་སུ་སྐྱེས་པའི་
སྲས་ཆུང་ཆུང་ཞིག་ཡོད་པ་དེ་ལ་འཐམས་ནས་ངུས་པ་དང་། སྲས་དེ་གཡོག་མོ་
དང་ལྷ་ལྕམ་བཅས་སུས་ལེན་པར་ཕྱིན་རུང་ཨ་ཅག་གཡུ་སྒྲོན་གྱིས་མི་སྤྲོད་པ་མ་
ཟད། ད་དུང་ངུ་བཞིན་དུ་‘འདི་ངའི་ཕྲུ་གུ་ཡིན། འདི་ངའི་ཕྲུ་གུ་ཡིན་’ཞེས་
སྐད་ཅོར་ཆེན་ པོ་ བརྒྱབ་པར་བརྟེན། གསོལ་སྟོན་དུ་ ཕེབས་ པའི་ སྐུ་ མགྲོན་
རྣམས་ནི་ཤོ་སྦག་སོགས་རྩེད་མོའི་འཕྲོ་ཡང་མཚམས་བཞག་སྟེ་ཧ་ལས་ཧོན་ཐོར་
62ལེའུ་བཞི་པ། ཡ་མཚན་གྱི་སྒྲུང་གཏམ།
གྱི་གནས་སུ་གྱར། སྐབས་དེར་ཨ་ཅག་གསལ་སྒྲོན་ལགས་ནི་རང་གི་གཡོག་མོས་
དཔོན་རིགས་དང་སྐུ་དྲག་སོགས་གྲགས་ཅན་མི་སྣ་འདི་ལྟ་བུ་འཛོམས་པའི་སར་
བསམ་བརྗོད་ལས་འདས་པའི་བྱ་སྤྱོད་འདི་འདྲ་ཞིག་སྤེལ་བར་ཤོད་ཚོད་བྱ་ཚོད་
མ་ཐིག་ པར་མིག་ ཆེན་ པོ་ ཞིག་བལྟས་ནས་བསྡད། གློ་བུར་དུ་སྐུ་ངོ་མདའ་
དཔོན་ཡར་ལངས་ཏེ་ཨ་ཅག་གཡུ་སྒྲོན་ལ་མཛུབ་མོ་བཙུགས་ནས་‘ འདི་སྨྱོ་མ་
གཡུ་སྒྲོན་མ་རེད་དམ། མོ་ཡར་སུས་བཏང་བ་རེད་དམ། མགྱོགས་པོ་སྒོ་ཕྱིར་
ཕུད་ཅིག་’ ཅེས་གཡོག་པོ་རྣམས་ལ་བཀའ་བཏང་བས། གཡོག་པོ་གཞོན་པ་
བཞི་ལྔ་ཙམ་ཡོང་སྟེ་ཨ་ཅག་གཡུ་སྒྲོན་གྱི་པང་ནས་སྲས་ཆུང་ཆུང་དེ་འཕྲོག་པའི་
རྗེས་སུ་ལ་ལས་ལག་པ་ནས་འཐེན་པ་དང་། ལ་ལས་མགོའི་སྐྲ་ནས་བསྡུས་ཏེ་ཕྱི་
ལ་ཕུད། སྒོ་འགྲམ་ དུ་ སླེབས་ དུས་ གཡོག་ པོ་ ཚོས་ ་ སྨྱོན་ མ་ ཧམ་ པ་ ཚ་ པོ།
གཟིམ་ཆུང་ནང་དུ་སུས་རྒྱུགས་ཟེར་གྱི་འདུག་གམ་’ཟེར་བཞིན་རྡོག་རྒྱག་གཞུ་
བཞིན་པར་རྒྱལ་སྒོའི་ཕྱི་ལ་བསྐྲད་པ་རེད། ཨ་ཅག་གཡུ་སྒྲོན་ལ་དེ་ནས་བཟུང་
ཚང་མས་སྨྱོན་མ། སྨྱོན་མ་ཟེར་བ་རེད། ཡིན་ནའང་ངའི་པ་ཕས་ ཧ་ ཅང་
བྱམས་པོ་བྱེད་པ་མ་ཟད། ཨ་ཅག་གཡུ་སྒྲོན་ནི་སྨྱོན་མ་རྩ་བ་ནས་མ་རེད། འོན་
ཀྱང་སྨྱོན་མ་མ་རེད་ཟེར་ན་འགྲིག་གི་མ་རེད་གསུང་གི་ཡོད། ད་ལོའི་ལོ་སྟོད་ལ་
གང་བྱས་པ་ཡིན་ནམ། ན་ཚ་སྡུག་ཏུ་ཕྱིན་པའི་དབང་གིས་ཚོང་དཔོན་དགྲ་ལྷ་
དང་ཨ་ཅག་གསལ་སྒྲོན་ལགས་ཀྱིས་ག་ཚོད་མ་ཤོད་ཟེར་ཡང་། མི་སུ་དང་སྐད་
ཆ་བཤད་ནའང་་ སྐུ་ངོ་ཡི་ལྷ་སྲས་སྐུ་ཞབས་དེ་ངའི་བུ་རེད། ངའི་བུའི་རྣ་བའི་
རྒྱབ་ཏུ་སྨེ་བ་གསུམ་ཡོད་པས་སུ་དང་ཡང་ནོར་ས་མེད་’ ཅེས་རྟག་ཏུ་ཟེར་གྱི་
ཡོད་པར་བརྟེན། ཨ་ཅག་གསལ་སྒྲོན་ལགས་ཀྱིས་སྨན་མང་པོ་སྟེར་ཡང་ཉིན་མ་
གཅིག་གློ་བུར་དུ་གྲོངས་པ་རེད་”ཅེས་སྒྲུང་གཏམ་ལྟ་བུའི་ཡ་མཚན་ཆེ་ལ་ཡ་ང་
བའི་གནས་ཚུལ་འདི་འདྲ་ཞིག་བཤད་པས། དཔལ་ ལྡན་ གྱི་ སེམས་ སུ་ བག་
63གཙུག་གཡུ། དི
ཆགས་གཏིང་ཟབ་བྱུང་སྟེ་གནས་ཚུལ་འདི་ནི་རྗེས་སུ་ཡང་ཡང་དཔལ་ལྡན་གྱི་
སེམས་སུ་ལྷང་ལྷང་དུ་འཁོར་གྱི་ཡོད་པ་རེད། A|
པ་ཕའི་ནད་གཞི་ཨའུ་ཙམ་ཡོད་དུས་ཨ་ཕོ་བཀྲ་ཤིས་དང་པ་ཕ་ཕུན་ཚོགས་
གཉིས་སྔ་རྒྱུས་ད་རྒྱུས་བཤད་ནས་སྡོད་པའི་སྐབས་སུ་དགོང་དྲོ་སྒོ་རྭའི་ནང་དུ་
བདེ་སྐྱིད་ཀྱི་གཞས་ཀྱི་སྐད་སྒྲས་ཁེངས། དཔལ་ལྡན་ཡང་ཉིན་རེའི་ལས་ཀ་ཚར་
བའི་རྗེས་སུ་སྒོའི་ཐེམ་པའི་སྒང་དུ་བསྡད་ནས་བདེ་སྐྱིད་ཀྱི་གཞས་ཉན་རྒྱུར་
དགའ་པོ་བྱེད་ཀྱི་ཡོད། བདེ་སྐྱིད་ལ་གཞས་ཚིག་བགྲང་ལས་འདས་པ་གཏོང་རྒྱུ་
ཡོད་ཀྱང་ཉེ་དུས་སུ་ཡང་ཡང་གཏོང་བའི་གཞས་ཀྱི་ནང་ནས་དཔལ་ལྡན་དགའ་
ཤོས་ཀྱི་གཞས་ཚིག་ནི་འདི་ལྟ་སྟེ།
ཨིནྡྲ་ནཱི་ལ་མི་དགོས། །
རྡོ་རྗེ་ཕ་ལམ་མི་དགོས། །
PE
1:|1:|:
ང་རང་རང་ལ་འཚམས་པའི། །
གཡུ་ཆུང་འདི་ཡིས་འགྲིགས་ཤག །
སེམས་ལ་བསམས་པའི་གཡུ་དེ། །
བདག་པོ་སྤྲོད་རྒྱུ་བྱུང་ན། །
དྲུའུ་རྩིའི་སྒྲིལ་རྫས་མེད་ཀྱང་། །
སྙིང་གི་ཚིལ་ལུས་བཏུམས་ཆོག །
གང་སྐུལ་ང་ཡིས་བྱས་ཆོག །
གང་དགོས་ང་ཡིས་ཕུལ་ཆོག །
སེམས་ཀྱི་དཀྱིལ་ལ་ཡོད་པའི། །
64ལེའུ་བཞི་པ། ཡ་མཚན་གྱི་སྒྲུང་གཏམ།
གཡུ་འདི་ཞོག་རོགས་གནང་དང་། །
ང་ཡི་སྙིང་ལ་བཏགས་པའི། །
བླ་གཡུ་ཁྱེད་ལ་དགོས་ན། །
བུ་མོ་ང་ཡི་བླ་སྲོག ། 21
ཆབས་ཅིག་བསྣམ་རོགས་གནང་དང་། ། ཞེས་སོ། །
65ལེའུ་ལྔ་པ།
ཁ་ཆེམས་དང་དམ་བཅའ།
དེ་ནས་མུ་མཐུད་དེ་དཔལ་ལྡན་གྱིས་ཨ་ཅག་གསལ་སྒྲོན་ལགས་ཀྱི་ནང་
ལས་རྣམས་འཐུས་ཤོར་མེད་པ་བྱེད་པའི་ཐོག་ཡེ་ཤེས་མཁའ་འགྲོ་ཕར་སྐྱེལ་ཚུར་
སྐྱེལ་གྱི་ཞོར་དུ་བརྩོན་འགྲུས་ཆེན་པོས་ཡི་གེ་སྦྱོང་བཞིན་གནས། ཉིན་ཞིག་ཡེ་
ཤེས་མཁའ་འགྲོས་དཔལ་ལྡན་ཁྲིད་དེ་སྐུ་ངོ་མདའ་དཔོན་གྱི་གཟིམ་ཤག་ནས་
ནང་ལ་ལོག་ཡོང་སྟེ་སྒོ་འགྲམ་དུ་སླེབས་མ་ཐག་ཏུ་དེ་གར་སྔ་ས་ནས་བསྒུགས་
ནས་བསྡད་ཡོད་པའི་བུ་མོ་བདེ་སྐྱིད་ཀྱིས་དངངས་འཚབ་ཆེན་པོས་རྒྱུག་ཡོང་སྟེ་
“དཔལ་ལྡན། མགྱོགས་པོ་ཤོག་དང་། པ་ཕའི་ན་ཚ་སྡུག་ཏུ་ཕྱིན་འདུག”ཟེར་
བས། དཔལ་ལྡན་གྱིས་བདེ་སྐྱིད་ཀྱི་རྣམ་ཀུན་དང་མི་འདྲ་བའི་རྣམ་འགྱུར་དང་
བྱེད་སྟངས་འཚབ་འཚུབ་དེ་མཐོང་ནས་དངངས་སྐྲག་ལངས་ཏེ་རྣ་བ་ནས་འུང་
འུང་གི་སྒྲ་སྒྲོག་ཅིང་། སྙིང་མགོ་རྟིང་ལོག་ནས་རྒྱུག་ཤར་གློད་དེ་ནང་དུ་འཛུལ།
པ་ཕར་ནད་གཡོག་བྱེད་བཞིན་ཡོད་པའི་ཨ་ཕོ་བཀྲ་ཤིས་ལ་ཡང་ཟུར་དུ་འབུད་
རྒྱག་ཅིག་བརྒྱབ་སྟེ་པ་ཕའི་འགྲམ་དུ་པུས་མོ་བཙུགས་ནས་“པ་ཕ། པ་ཕ། ང་
སླེབས་ཡོད་”ཟེར། ཨ་ཕ་ཕུན་ཚོགས་ཀྱིས་དཔལ་ལྡན་མཐོང་བ་དང་ཡུད་ཙམ་
ཞིག་ནས་དབུགས་རིང་གཅིག་བཏང་སྟེ་“དཔལ་ལྡན། རང་སླེབས་པ་དེ་ཡག་
66ལེའུ་ལྔ་པ། ཁ་ཆེམས་དང་དམ་བཅའ།
པོ་བྱུང་། ད་ནི་ང་མི་ཡོང་རྒྱུའི་རེ་བ་མི་འདུག ཡིན་ནའང་རང་གི་ཨ་མ་འདས་
པོ་འཛོམས་པའི་ཁ་ཆེམས་ནི་ཆད་ལྷག་མེད་པ་གྲུབ་སོང་། ངས་ད་བར་དཀོན་
མཆོག་ལ་བློ་གཅིག་སེམས་གཅིག་གིས་དད་གུས་དང་གསོལ་བ་སྨོན་ལམ་བཏབ་
པའི་དབང་གིས་ང་གཉིས་ལ་སྦྱིན་བདག་དྲིན་ཅན་འདི་ལྟ་བུ་ཞིག་བྱུང་བ་དང་།
དེང་སང་རང་ནི་ཡི་གེ་ཡང་ཕྲན་ཙམ་འབྲི་ཤེས་པའི་བསྐལ་པ་བཟང་པོ་འདི་
འདྲ་ཞིག་མཐོང་རྒྱུ་བྱུང་སོང་བས་ད་ནི་ང་ཤི་ཡང་འགྱོད་པ་ཏིལ་འབྲུ་ཙམ་མི་
འདུག ད་བར་བུ་རང་ལོ་ཆུང་བའི་རྐྱེན་གྱིས་ངས་སྐད་ ཆ་ ཁ་ ཤས་ རང་ལ་
བཤད་མེད། ད་ཆ་ང་གཉིས་ཁ་མ་བྲལ་གོང་དུ་རང་ལ་བཤད་ན་མ་གཏོགས་ག་
ནས་འགྲིགས། ང་ཚོའི་ཕ་ཡུལ་ནི་ལྷོ་ཁ་བྲག་དཀར་རྫོང་དུ་ཡིན་པ་དང་། རང་
གི་སྤོ་ བོ་ དམ་ པ་ དེ་ ཆུང་ དུས་ སྟོད་གངས་རིན་པོ་ཆེར་ གནས་ མཇལ་ དུ་ འགྲོ་
སྐབས་མ་ཕམ་གཡུ་མཚོར་མཚོ་སྐོར་གསུམ་བརྒྱབ་ཟིན་པའི་རྗེས་སུ། གངས་
རིན་པོ་ཆེར་ཁ་གཏད་ནས་འཚོ་འགྲམ་དུ་ཉིན་གསུམ་རིང་བརྐྱངས་ཕྱག་ཕུལ་
བའི་ཉིན་མ་གསུམ་པ་དེར་དགོང་དྲོ་གཡུ་མཚོར་རླུང་རླབས་ཆེན་པོ་ལངས་ཏེ་
མཚོ་ཧྲིལ་པོ་འཁྱོམས་པ་དང་། མཚོའི་རླབས་ཕྲེང་ནི་བར་མ་ཆད་པར་མཚོ་
ཁའི་བྲག་རྡོ་དང་བྱེ་སར་བརྡབས་ཤིང་། གནམ་གཤིས་ཇེ་སྡུག་ཏུ་འགྲོ་རྒྱུའི་སྔ་
ལྟས་གསལ་པོ་བསྟན་པར་བརྟེན། སྤོ་བོ་དང་གནས་སྐོར་བ་གཞན་པ་ཚང་མ་
དེ་ནུབ་སྔ་ཙམ་སྡོད་གནས་སུ་ལོག་རྒྱུ་བྱས་པ་རེད། འགྲོ་ཁར་མི་གཞན་དང་
འདྲ་བར་སྤོ་བོས་ཀྱང་མཚོ་ཁར་ཕྱིན་ནས་མཚོ་ཆུ་མགོ་ལ་བྱུག་པ་དང༌། མཇུག་
ཏུ་ཆུ་ཧུབ་གང་འཐུང་དགོས་བསམས་ནས་མཚོ་ཆུ་སྦར་མོ་གང་བཅུས་པས་གློ་
བུར་དུ་སྦར་མོའི་ནང་དུ་བྱེ་མ་ཕྲན་ཙམ་ཞིག་དང་མཉམ་དུ་གཡུ་གཅིག་ཡོད་པ་
མཐོང་། སྤོ་བོས་ཆུ་རྣམས་ག་ལེར་གཤོས་ནས་ལྟ་དུས་གཞན་དང་མི་འདྲ་བའི་
གཡུ་ཡག་པོ་ཞིག་ཡོད་པ་རེད། སྐབས་དེར་གནས་སྐོར་བ་ཚང་མ་ཧ་ལས་ནས་
67གཙུག་གཡུ།
བསྟོད་བསྔགས་འདྲ་མི་འདྲ་བཏང་ནའང༌། སྤོ་བོའི་སེམས་ལ་འདི་ནི་ཏན་ཏན་
གནས་སྐོར་བ་གཅིག་གིས་སྐེ་ནས་བཀྲོལ་ཏེ་མཚོ་རྫས་ལ་ཕུལ་བ་ཞིག་ཡིན་པ་
དང་། དེ་རིང་རྦ་རླབས་ཀྱིས་མཚོ་ཁར་བཏོན་པ་ཡིན་ངེས་རེད། གཞན་གྱིས་
བསོད་ནམས་གསོག་ཕྱིར་གཡུ་མཚོ་ལ་ཕུལ་བའི་མཚོ་རྫས་དེ་ངས་ཁུར་ན་ག་ནས་
འགྲིགས་བསམས་ཏེ་སྐད་གསང་མཐོན་པོས་‘ སྤྲང་པོ་ང་ནི་དབུལ་ཞིང་ཕོངས་
ལ་རྙེད་པའི་གཡུ་འདི་ཁྱེད་ཀྱི་མཚོ་རྫས་སུ་བཞེས་རོགས་གནང་’ ཞེས་སྨོན་ལམ་
པས་གཡུ་མཚོ་ཁྱེད་ལ་མཚོ་རྫས་འབུལ་བྱེད་དངོས་པོ་གང་ཡང་མེད་ཀྱང་། ང་
བཏབ་སྟེ་གཡུ་དེ་སླར་ཡང་རླུང་རླབས་འཕྱུར་བའི་མ་ཕམ་གཡུ་མཚོའི་ནང་དུ་
དབྱུག་གྲབས་བྱེད་པའི་སྐབས་སུ། གནས་སྐོར་བའི་ནང་དུ་ཁམས་པའི་བླ་མ་
ཞིག་ཡོད་པ་དེས་‘ཝ་ཡེ། ཝ་ཡེ། གཡུ་དེ་མ་དབྱུགས། གཡུ་དེ་མ་དབྱུགས་’
ཟེར་བཞིན་གཡུ་ཚུར་བླངས་ནས་སྤྱི་བོར་བཀོད་དེ་སྨོན་ལམ་ཡུན་རིང་བཏབ་
པའི་རྗེས་སུ་གཡུ་དེ་ལག་པར་ཁྱེར་ཏེ་‘མ་ཕམ་གཡུ་མཚོ་ནི་མཁའ་སྤྱོད་དག་པའི་
གནས་ཡིན། ཚེ་རབས་སྔ་མ་ཁྱེད་ཀྱིས་བསོད་ནམས་བསགས་པའི་རྐྱེན་གྱིས་
གཡུ་འདི་ནི་རྡོ་རྗེ་རྣལ་འབྱོར་མ་རང་གིས་ཁྱེད་ལ་གནང་བ་ཡིན་པས་གཡུ་འདི་
ཁྱེད་ཀྱི་བླ་གཡུ་གྱིས་ཤིག་’ ཅེས་གསུངས་པས་སྤོ་བོར་དགའ་སྣང་ཆེན་པོ་སྐྱེས་
ནས་དེ་འཕྲལ་རང་ཉིད་ཀྱི་སྐེ་ལ་བཏགས། རྗེས་སུ་ལྷོ་ཁ་བྲག་དཀར་རྫོང་གི་
ཁྱིམ་དུ་སླེབས་རྗེས་སུ་རྨོ་བོ་དང་བཟའ་འཚོ་སྒྲིག་སྐབས་རྨོ་བོ་ལ་སྤྲད་པ་དང་།
ང་ལོ་བཅོ་ལྔར་སླེབས་སྐབས་རྨོ་བོས་ང་ལ་སྟེར་བ་རེད། དེ་རྗེས་ངས་རང་གི་ཨ་
མ་འདས་ པོ་འཛོམས་ པ་ ལ་ སྤྲད་ དེ་ མཐའ་ མ་ ཨ་ མའི་ ཁ་ ཆེམས་ བཞིན་ དུ་ང་
གཉིས་ཀྱིས་ཇོ་བོར་ཕུལ་བ་དེ་རེད། གཡུ་དེ་ནི་སུས་མཐོང་ཡང་རང་དབང་
མེད་པར་བསྔགས་བརྗོད་བྱེད་དགོས་པའི་གཡུ་གཞན་དང་མི་འདྲ་བ་ཞིག་ཡོད་
པར་བརྟེན་གཡུ་དེའི་དོན་དུ་ང་ཚོའི་ནང་ལ་ཆག་སྒོ་ཆེན་པོ་བྱུང་བ་རེད། ང་ཚོ་
68ལེའུ་ལྔ་པ། ཁ་ཆེམས་དང་དམ་བཅའ།
ལྷོ་ཁར་སྡོད་དུས་ལོ་གཅིག་སྐུ་ངོ་རྫོང་ཟེར་བའི་སྐུ་དྲག་ཅིག་ཡོང་ནས་ཨ་མའི་
མགོ་ལ་གཙུག་གཡུ་དེ་བཏགས་ཡོད་པ་མཐོང་བ་དང་། གཡུ་དེ་ལ་སེམས་པ་
ཤོར་ཐག་ཆོད་དེ་དང་པོ་འབྲུ་ཁལ་ཉི་ཤུ་སྤྲད་ཆོག་བཙོང་དགོས་ཡོད་ཟེར་བ་
དང་། གཉིས་པ་བུ་ལོན་ཕྲན་བུ་ཡོད་པ་དེ་ལ་གཡུ་དེ་སྤྲོད་དགོས་ཡོད་ཟེར་ཡང་།
དེ་གཉིས་ཀ་ཁས་ལེན་མ་བྱས་སྟབས་མཐའ་མ་གཡུ་དེ་ཏན་ཏན་གཞན་གྱི་འགྲམ་
ནས་བརྐུས་པ་རེད་ཟེར། དེ་དུས་རང་ལ་སྲུ་མོ་ཞིག་ཡོད་པ་དེ་གཅིག་པོར་ནང་
ལ་བཞག་སྟེ་ང་གཉིས་གཉིས་ཀར་མ་ཉེས་ཁ་གཡོག་བཀལ་ཏེ་བཙོན་དུ་བཅུག་
བྱུང་། འགྲོ་ཁར་ཨ་མས་གཡུ་དེ་ནང་གི་རྩིག་གསེབ་ཅིག་ཏུ་སྦས་ནས་ཕྱིན་པས་
བཙོན་ཁང་དུ་སླེབས་ཀྱང་སྐུ་ངོ་རྫོང་གི་ལག་པར་གཡུ་དེ་མ་ཐེབས་པར་བརྟེན།
ང་གཉིས་མི་རེ་རེར་ཚེར་རྒྱུག་སུམ་བརྒྱ་རེ་གཞུས་ནས་མ་ཤི་ཙམ་བཟོས་བྱུང་།
འོན་ཀྱང་གཙུག་གཡུ་མ་རྙེད་པར་ཐབས་ཟད་ནས་“རྐུན་མ་བརྐུས་པའི་གཡུ་དེ་
མ་སྤྲད་ན་ཚེ་བཙོན་ལ་འཇུག་གི་ཡིན་’ ཟེར་ཏེ་བཙོན་ཁང་ནང་དུ་ཟླ་བ་གཉིས་
ཙམ་བཅུག་ནས་ལུས་པོའི་རྨ་རྣམས་གསོས་པའི་མཚམས་སུ་སླར་ཡང་མི་རེར་
ཚེར་རྒྱུག་སུམ་བརྒྱ་རེ་གཞུས་ནས་‘ད་དུང་མ་སྤྲད་ན་རྨ་ཁ་གསོས་མཚམས་སུ་
ཡང་བསྐྱར་ཚེར་རྒྱུག་གཞུས་ནས་མ་ཤི་བར་རྡུང་གི་ཡིན་’ཟེར། དེའི་སྐབས་སུ་
ང་གཉིས་ལ་ཚེར་རྒྱུག་གི་ཉེས་རྡུང་ཐེངས་གཉིས་ཕོག་པས་རྨ་རྙིང་པ་དང་གསར་
པས་ལུས་པོ་ཡོངས་རྫོགས་ཁེངས་ཤིང་། གོན་ཆས་ཚང་ མ་ཁྲག་གིས་འཚོས།
ཉིན་ཤས་ སོང་རྗེས་རྨ་ཁ་ཚང་མར་འབུ་བརྒྱབ་ནས་ན་ཟུག་གཏོང་བ་སོགས་
གཉིས་ལ་རྩམ་པ་སྐྱེལ་བར་ཡོང་དུས་གླ་རྩི་ཕྲན་ཙམ་འཁུར་ཡོང་བ་དེ་བཟས་
པས་ཟླ་བ་གཉིས་ཙམ་འགྲོ་དུས་རིམ་བཞིན་རྨ་ཁ་གསོས་ཐུབ་པ་བྱུང་། ཉིན་
གཅིག་ངས་ཨ་མར་‘ད་རེས་རྨ་གསོས་ཐོག་འདིར་ང་གཉིས་བྲོས་མ་ཕྱིན་ན་སླར་
དམྱལ་བ་མི་ཡུལ་དུ་མངོན་སུམ་མྱངས་བ་ཡིན། དེ་ནས་རང་གི་སྲུ་མོ་དེས་ང་
69གཙུག་གཡུ།
ཡང་ཚེར་རྒྱུག་གཞུས་ནས་གསོད་ཐག་གཅོད་རེད། དེ་ལས་བྲོས་པ་དགའ་བ་
འདུག་’ཟེར་ནས་ཨ་མ་ཁྲིད་དེ་དེ་ཉིན་དགོང་མོ་མ་ཉལ་གོང་དུ་གཅིན་པ་གཏོང་
བར་འགྲོ་བའི་ཚུལ་བྱས་ཏེ་བྲོས་ཕྱིན་པ་ཡིན། སྔོན་དུ་ནང་ལ་ཕྱིན་ཏེ་སྲུ་མོ་ང་ཚོ་
གསུམ་གྱིས་གཙུག་གཡུ་དེ་དང་རྩམ་པ་སོགས་ཟ་ཆས་ཕྲན་ཙམ་བྲེལ་བ་འཚུབ་
འཚུབ་ཀྱིས་བསྡོགས་ཏེ་རི་ལ་འཇབས་ནས་ཉིན་མཚན་བདུན་བསྡད་པ་དང་།
དེ་རྗེས་གཞི་ནས་མཚན་མོ་ལམ་གཞུང་དུ་མར་བབས་ཏེ་ཁ་ཤར་ལ་གཏད་དེ་
བྲོས། ཉིན་མོ་རྗེས་འདེད་ དང་ ཐུག་ ཡོང་ བསམས་ ཏེ་ ཞེད་ སྣང་ གིས་ རི་ ལ་
འཇབས་ཏེ་བསྡད། དེ་ལྟར་ཉིན་ཤས་སོང་མཚམས་རྩམ་པ་རྫོགས་ནས་དུད་
ཚང་ལྔ་དྲུག་ཙམ་ཡོད་པའི་གྲོང་ཚོ་ཞིག་འདུག་པ་དེ་ལ་སྲུ་མོ་རྩམ་པ་སློང་བར་མི་
འགྲོ་ཀ་མེད་བྱུང་། རང་གི་ཨ་མ་དང་ང་གཉིས་ཀྱིས་ཉིན་དགུང་བར་བསྒུགས་
ཀྱང་སྲུ་མོ་ལོག་རྒྱུ་མེད་པར་བརྟེན་དངངས་འཚབ་ཆེན་པོ་སྐྱེས་ནས་སྡོད་སྐབས་
སུ་གློ་བུར་དུ་གླུ་སྒྲ་ཞིག་ལྷང་ལྷང་དུ་ཐོས་པར་ཞིབ་ཏུ་བལྟས་པས་རྒྱ་ལམ་ཐོག་ཏུ་
རྟ་པ་གཉིས་ཡོང་གི་འདུག རིམ་བཞིན་ཐག་ཇེ་ཉེར་སླེབས་སྐབས་མདུན་གྱི་རྟ་
པ་ནི་སྐུ་ངོ་རྫོང་གི་ཕྱག་ མཛོད་ཡིན་པ་དང་། རྟ་པ་གཉིས་པ་དེ་ནི་རྫོང་གི་
གཡོག་པོ་ངག་དབང་རེད་འདུག ཁོ་གཉིས་ཀྱིས་གྲི་དང་མེ་མདའ་འཁུར་ཡོད་
པ་མ་ཟད། བསམ་བརྗོད་ལས་འདས་པ་ཞིག་ལ་རང་གི་སྲུ་མོའི་ལག་པ་གཉིས་
ཐག་པས་བསྡམས་ཏེ་ཐག་སྣེ་དེ་ངག་དབང་གི་ལག་ཏུ་བཟུང་ནས་འཁྲིད་ཡོང་གི་
འདུག སྲུ་མོ་ནི་རྣམ་ཀུན་ངོ་གདོང་ཧ་ཅང་དཀར་པོ་ཡོད་ཀྱང་དེ་ཉིན་གདོང་
པ་དམར་སྨུག་ཏུ་གྱུར་ཡོད་པ་དང་ཕྱུ་པའི་ཕུ་ཐུང་ཡང་ཡ་གཅིག་བཀོག་ཚར་
འདུག་པས་ཉེས་རྡུང་དྲག་པོ་བཏང་བའི་རྗེས་སུ་བསྡམ་བཀྱིག་བྱས་ནས་འཁྲིད་
ཡོང་བ་ནི་ཤོད་མི་དགོས་པ་རེད། ང་གཉིས་ཡིབ་སྡོད་སའི་ཉེ་འགྲམ་དུ་སླེབས་
སྐབས་སྲུ་མོས་ང་ཚོའི་ཕྱོགས་སུ་བལྟས་ནས་མཆི་མ་གཏོང་བཞིན་དུ་ལུས་པོ་ན་
70ལེའུ་ལྔ་པ། ཁ་ཚེམས་དང་དམ་བཅའ།
ཟུག་གིས་གདུངས་ཀྱང་སྡུག་རུས་ཀྱིས་ང་གཉིས་ཀྱང་སྡུག་བསྔལ་གྱི་དྲ་བར་ཚུད་
ཡོང་བསམས་ཏེ་སྐྱོ་གླུ་ཞིག་བཏང་བ་འདི་ལྟ་སྟེ།
ཉ་མོ་ལྕགས་ཀྱུས་ཟིན་སོང་། །
ངང་པ་སྐྱོ་སྐྱོ་མ་གནང་། །
དེ་ལས་ནམ་འཕང་བཅད་དེ། །
ལྗོན་པའི་ཡུལ་དུ་ཕེབས་ཤིག །
ཚེ་རབས་སྔོན་མའི་ལས་ཀྱིས། །
ཁ་བྲལ་བྱེད་དགོས་བྱུང་སོང་། །
སླར་ཡང་མཇལ་རྒྱུ་ཡོང་བའི། །
ཐུགས་སྨོན་གནང་རོགས་གནང་དང་། །
ཐག་རིང་མི་ཡི་ཡུལ་ལ། །
གཟུགས་པོར་ཐུགས་ཅག་གནང་དང་། །
ནམ་དུས་དབྱར་ཁའི་དུས་སུ། །
མཚོ་མོའི་གཞུང་དུ་མཇལ་ཡོང་། ། ཞེས་སོ།
ཕྱག་མཛོད་དང་ངག་དབང་གིས་གཞས་གཏོང་ཉེས་ཆེ་ཞེས་གཤེ་གཤེ་
གཏོང་བ་དང་། རྟ་ལྕག་གཞུས་རུང་སྲུ་མོས་འཛེམས་པ་མེད་པར་གཞས་ཆ་
ཚང་མ་རྫོགས་བར་བཏང་། བུ་རང་གི་ཨ་མ་འཛོམས་པ་ནི་གཞས་ཚིག་འདི་
རྣམས་ཐོས་རྗེས་རང་དབང་མེད་པར་མིག་ཆུ་གཏོང་བ་དང་། ཡར་ལངས་ཏེ་
སྲུ་མོའི་རྗེས་སུ་རྒྱུག་གྲབས་ལན་མང་བྱས་ཀྱང་། ངས་གནས་ལུགས་མང་པོ་
བཤད་དེ་སེམས་ གསོ་བཏང་བས་བཀག་ཐུབ་ཙམ་བྱུང༌། དེ་ནས་བཟུང་ང་
གཉིས་ནི་ཉི་མའི་དགུང་ལའང་ལྟོ་སློང་བར་འགྲོ་མི་ཕོད་པར་སྐབས་རེ་མཚན་མོ་
འགྲུལ་རྒྱག་སྐབས་མི་ཚང་རེ་གཉིས་ལས་མེད་པའམ། ཡང་ན་གྲོང་གཅིག་མ་
71གཙུག་གཡུ།
འདྲ་ཐུག་དུས་གཞི་ནས་སྔོན་ལ་འགྲུལ་པ་ཡོད་མེད་ལྟ་ཞིབ་བྱས་རྗེས་ལྟོ་ཕྲན་བུ་
སློང་དུ་འགྲོ་བ་དང༌། སྐབས་རེ་ཉི་མ་རེ་གཉིས་ལ་ལྟོ་ཆས་རྩ་བ་ནས་མེད་པར་
འགྲུལ་རྒྱག་དགོས་པའི་ཐོག་ལ། ང་གཉིས་གཉིས་ཀ་སྐུ་ངོ་རྫོང་གིས་ཉེས་རྡུང་
དྲག་པོ་ཐེངས་གཉིས་ཙམ་བཏང་ནས་ལུས་པོར་གཅོང་ཞུགས་ཡོད་པར་བརྟེན།
གོམ་པ་རེ་རེ་སྤོ་བའི་དུས་སུའང་ལུས་པོ་ཡོངས་ལ་ན་ཟུག་ཚད་མེད་གཏོང་བ་
སོགས་དཀའ་སྡུག་གྲངས་མེད་སྤྱད་མཐར་དུས་ཡུན་ཟླ་བ་དྲུག་གི་རྗེས་སུ་ སྡེ་
དགེར་སླེབས་ཐུབ་ཙམ་བྱུང་། ཡིན་ནའང་དེ་ནས་བཟུང་ང་ལ་སྙིང་ནད་འདི་
ཕོག་ནས་མཐའ་མ་ངའི་སྲོག་འདི་ཡང་སྙིང་ནད་འདི་རང་གིས་གཅོད་པ་འདུག
བུ་དཔལ་ལྡན་རང་ནི་ད་ལྟ་ལོ་ན་གཞོན་པས་མི་ཚེའི་རིང་ལ་རང་གི་ཕ་མར་བྱུང་
བའི་སྡུག་བསྔལ་དེ་འདྲ་མི་ཡོང་ཟེར་ཚོད་མེད་པས་ངེས་པར་དུ་གཟབ་གཟབ་
གྱིས་ཤིག རང་གི་ཕ་མ་གཉིས་ལ་གཙུག་གཡུ་དེ་ཡིས་རྐྱེན་པས་དཀའ་སྡུག་ཚད་
མེད་མྱོང་དགོས་བྱུང་བར་བརྟེན། གཙུག་གཡུ་དེ་བུ་རང་ལ་སྤྲད་ན་བུ་ཁྱེད་
ལའང་དེ་ལྟའི་སྡུག་བསྔལ་མྱོང་དགོས་ཡོང་བསམས་ཏེ་ཨ་མས་གཙུག་གཡུ་ཇོ་བོ་
ཡིད་བཞིན་ནོར་བུར་འབུལ་རྒྱུའི་སེམས་ཐག་བཅད་པ་རེད། ད་ནི་ཨ་མའི་ཁ་
ཆེམས་བཞིན་ དུ་ ཇོ་ བོ་ ཡིད་བཞིན་ནོར་བུར་ཕུལ་ ཟིན་ པས་ སུས་ཀྱང་ འཕྲོག་
ཐབས་མེད་པ་དང་། རང་གི་ཕ་མ་གཉིས་ཀས་བུ་རང་གི་ཆེད་དུ་གསོལ་བ་སྨོན་
ལམ་བཏབ་པའི་རྐྱེན་གྱིས་ཁྱོད་ལ་ཇོ་བོས་སྐྱབས་འཇུག་གནང་ངེས་རེད། འོན་
ཀྱང་སྐུ་ངོ་རྫོང་གི་གཟིམ་ཤག་ལྷ་སར་ཡོད་པར་བརྟེན་ཕྱིན་ཆད་གཟབ་གཟབ་མ་
བྱས་ན་མི་དེ་གྲས་ཀྱིས་སྡུག་པོ་སྟེར་གྱི་རེད། དེ་མིན་ང་ཤི་བའི་རྗེས་སུ་ཁྱོད་ལ་
ཕ་མ་སྤུན་མཆེད་སུ་ཡང་མེད་པས་ངེས་པར་དུ་རང་གི་སྲུ་མོ་རྙེད་པ་བྱས་ནས་ང་
ཚོ་དང་སྲུ་མོ་ཁ་བྲལ་བའི་སྐབས་སུ་གཞས་ཚིག་ཏུ་བཏང་བའི་‘ནམ་དུས་དབྱར་
ཁའི་དུས་སུ། མཚོ་མོའི་གཞུང་དུ་མཇལ་ཡོང་’ཟེར་བའི་འདུན་པ་དེ་ངའི་དུས་
72ལེའུ་ལྔ་པ། ཁ་ཆེམས་དང་དམ་བཅའ།
73གཙུག་གཡུ།
སུ་འགྲུབ་ཐུབ་མ་སོང་ཡང་། བུ་རང་གི་དུས་ལ་ངེས་པར་དུ་འགྲུབ་ཐུབ་པ་གྱིས་
ཤིག་” ཟེར་ བའི་ མཚམས་ འདིར་ ཨ་ ཕ་ ཕུན་ ཚོགས་ ནི་ མིག་ འཆུས་ པ་ དང་།
དབུགས་ཧལ་བ། གདོང་གི་ཚོས་གཞི་ཡང་སེར་པོར་གྱུར་བ་བཅས་སྐད་ཆ་ཤོད་
སྐབས་དཀའ་ངལ་ཆེན་པོ་ཡོད་པ་དཔལ་ལྡན་གྱིས་ཚོར་ཏེ་པ་ཕའི་ལག་པ་ནས་
བཟུང་སྟེ་“པ་ཕ། ཁྱེད་ཀྱིས་བཤད་པ་ཚང་མ་ངའི་སེམས་ལ་བཞག་ཡོད། ངས་
ངེས་པར་དུ་སྐུ་ངོ་རྫོང་ལྟ་བུའི་མི་དེ་གྲས་ལ་གཟབ་གཟབ་བྱ་རྒྱུ་དང་། ངེས་པར་
དུ་སྲུ་མོ་རྙེད་པ་བྱས་ནས་‘ནམ་དུས་དབྱར་ཁའི་དུས་སུ། མཚོ་མོའི་གཞུང་དུ་
མཇལ་ཡོང་’ཟེར་བའི་འདུན་པ་དེ་འགྲུབ་ཐུབ་པ་བྱེད་ཀྱི་ཡིན། དེ་རིང་པ་ཕ་
རང་དཀའ་ལས་ཁག་འདུག་པས་ངལ་གསོ་ཕྲན་ཙམ་རྒྱོབ་དང་། སྐད་ཆ་ཤོད་
རྒྱུ་ཡོད་ན་སང་ཉིན་ཤོད་དང་”ཞེས་དངངས་འཚབ་ཆེན་པོས་ཤོད་པའི་སྐབས་
འདིར་ཨ་ཕོ་བཀྲ་ཤིས་དང་བདེ་སྐྱིད་ཀྱིས་ཁོག་མ་ཆུང་ཆུང་ཞིག་འཁྱེར་ཡོང་སྟེ་
ཨ་ཕ་ཕུན་ཚོགས་ཀྱི་ཕོར་པའི་ནང་དུ་ཐུག་པ་ཕྲན་ཙམ་བླུགས་ཏེ་“ཨ་ཕ་ཕུན་
ཚོགས། འདི་ཆེད་མངགས་རང་ལ་བཟོས་པའི་ཤ་ཐུག་ཡིན་པས། ཕྲན་ཙམ་
ཐུངས་དང་། རླུང་ལ་ཕན་གྱི་རེད་”ཟེར་བཞིན་ཤ་ཐུག་སྟེར་བ་དང་། བདེ་
སྐྱིད་ཀྱིས་ཨ་ཕ་ཕུན་ཚོགས་ཀྱི་མཚོག་མ་དང་ཡ་ཁུང་བཅས་ལ་རླུང་གསང་བཀག་
པ་སོགས་ནད་གཡོག་བྱས་ནས་ནམ་ཕྱེད་ཙམ་བསྡད། དེ་ནས་ཨ་ཕ་ཕུན་ཚོགས་
ཀྱི་སྙིང་ཁ་འཕར་ཤུགས་ཆུང་དུ་སོང་སྟེ་རིམ་བཞིན་གཉིད་ཁུག་པའི་རྗེས་སུ་གཞི་
ནས་ཨ་ཕོ་བཀྲ་ཤིས་དང་། བདེ་སྐྱིད་གཉིས་རང་ཁྱིམ་དུ་ལོག ཕྱི་ཉིན་ཞོགས་
པ་སྔ་པོ་ནས་དཔལ་ལྡན་གྱིས་པ་ཕར་ཇ་བཟོས་ནས་སྟེར་བ་དང་། མདང་ནུབ་
ཀྱི་ཤ་ཐུག་ལྷག་མ་ཚ་པོ་བཟོས་ནས་སྟེར་བ་སོགས་བྱེད་སྐབས་ཨ་ཕ་ཕུན་ཚོགས་
ཀྱིས་“དཔལ་ལྡན། སྦྱིན་བདག་དྲིན་ཅན་གྱི་ལས་ཀར་འཐུས་ཤོར་བཏང་ན་རྩ་
བ་ནས་ འགྲིགས་ ཀྱི་ མ་ རེད། དེ་ རིང་ ང་ དྲག་ ཏུ་ ཕྱིན་ འདུག་ པས་ བུ་ རང་
74ལེའུ་ལྔ་པ། ཁ་ཆེམས་དང་དམ་བཅའ།
མགྱོགས་པོ་སྦྱིན་བདག་གི་ལས་ཀ་གྱིས་ཤིག་”ཟེར་ནས་ཨུ་ཚུགས་མཐའ་སྐྱེལ་
བྱས་པར་བརྟེན་དཔལ་ལྡན་མི་འགྲོ་ཀ་མེད་བྱུང༌། དེ་ནས་དཔལ་ལྡན་ཐོག་
ཀའི་གཟིམ་ཆུང་དུ་གད་ཕྱིས་རྒྱག་རྒྱུ་དང༌། ཆུ་ལེན་རྒྱུ། ཇ་བཟོ་རྒྱུ་སོགས་རྣམ་
ཀུན་གྱི་ལས་ཀ་རྣམས་བྱས་ཚར་བའི་རྗེས་སུ་ཡེ་ཤེས་མཁའ་འགྲོ་སྐུ་ངོ་མདའ་
དཔོན་གྱི་གཟིམ་ཤག་ཏུ་སྐྱེལ་བར་ཕྱིན། དེར་སླེབས་ནས་ཡུད་ཙམ་ལས་མ་སོང་
ཡང་དཔལ་ལྡན་ནི་མདའ་དཔོན་གྱི་གཟིམ་ཆུང་དུ་རྡོག་ཕྱིས་རྒྱག་བཞིན་ཡོད་
པའི་སྐབས་སུ་གློ་བུར་དུ་ཨ་ཕོ་བཀྲ་ཤིས་ནི་ཡ་འགྲམ་གཡས་གཡོན་ནས་ཐོན་
པའི་རྔུལ་ཆུ་རྣམས་ཨོག་མའི་འོག་ནས་ཐིགས་པ་ཟགས་ཤིང༌། དབུགས་ཧལ་
བཞིན་པར་དེ་གར་རྒྱུག་ཡོང་སྟེ་“དཔལ་ལྡན། དཔལ་ལྡན། མགྱོགས་པོ་ཤོག་
དང་། རང་གི་པ་ཕ་ན་གིན་ན་གིན་ལ་ཁྱིམ་དུ་མ་བསྡད་པར་གར་སོང་མི་འདུག
ད་ལྟ་ངས་ཕྱི་ལ་འཚོལ་བར་ཕྱིན་པས་མི་ཁ་ཤས་ཀྱིས་བར་སྐོར་ནང་དུ་མི་ཞིག་
འགྱེལ་བསྡད་འདུག་ཟེར་གྱི་འདུག མགྱོགས་པོ་ཤོག་”ཟེར་ཡང་། དཔལ་
ལྡན་ནི་མིག་ཆེན་པོ་གཅིག་བལྟས་ནས་ཧོན་ཐོར་ཏེ་ག་བྱེད་འདི་བྱེད་མེད་པར་
བསྡད་པས་ཨ་ཕོ་བཀྲ་ཤིས་ཀྱིས་ལམ་སེང་སྐུ་ངོ་མདའ་དཔོན་དང་ཡེ་ཤེས་མཁའ་
འགྲོར་དགོངས་ པ་ ཞུས་ ཏེ་ དཔལ་ ལྡན་ གྱི་ ལག་ པ་ ནས་ བཟུང་ སྟེ་ ཕྱི་ ལ་ ཁྲིད།
དཔལ་ལྡན་ནི་ཨ་ཕོ་བཀྲ་ཤིས་ཀྱིས་ག་འཁྲིད་ས་ལ་བརྒྱུགས་ནས་ཇོ་བོ་དབུ་སྐྲའི་
འོག་ཏུ་སླེབས་སྐབས་ཨ་ཕ་ཕུན་ཚོགས་ས་ལ་འགྱེལ་བསྡད་ཡོད་པ་མཐོང་སྟེ་“པ་
ཕ། པ་ཕ་”ཞེས་ངུས་ནས་ཕའི་གཟུགས་པོར་འཐམས་ཏེ་སྤྲུག་སྤྲུག་བཏང་བས་
པ་ཕས་དལ་བུར་མིག་གཉིས་ཀ་གདངས་ཏེ་“དཔལ་ལྡན། སྦྱིན་བདག་དྲིན་
ཅན་གྱི་ཞབས་ཕྱི་ཡག་པོ་ཞུས་ཨང༌། སྐུ་ངོ་རྫོང་ནང་བཞིན་གྱི་མི་དེ་གྲས་ལ་
གཟབ་གཟབ་གྱིས་ཤིག རང་གི་སྲུ་མོ་ངེས་པར་དུ་རྙེད་པ་གྱིས་ཨང་། དུས་
རྟག་ཏུ་དཀོན་མཆོག་ལ་གསོལ་བ་བཏབ་ན་བྱ་བ་ལམ་འགྲོ་ཡོང་གི་རེད་” ཅེས་
75གཙུག་གཡུ།
དཀའ་ངལ་ཆེན་པོས་སྐད་ཆ་ཚིག་ཁ་ཤས་འདི་བཤད་ཚར་བའི་རྗེས་སུ་རིམ་
བཞིན་མིག་ གཉིས་ བཙུམས་སོ། དཔལ་ལྡན་གྱིས་ཚུལ་ འདི་ མཐོང་ བ་ དང་
དངངས་སྐྲག་ཆེན་པོས་“པ་ཕ། པ་ཕ་”ཟེར་བཞིན་སྐད་ཤུགས་ཆེན་པོས་ངུས་
ནས་སླར་ཡང་སྤྲུག་སྤྲུག་བཏང་ཡང༌། ཨ་ཕ་ཕུན་ཚོགས་ནི་མིག་གདང་རྒྱུ་རྩ་བ་
ནས་མེད་པ་རེད། མགོ་ཡར་བཏེགས་ཏེ་ཨ་ཕོ་བཀྲ་ཤིས་ཀྱི་ངོ་གདོང་ལ་བལྟས་
པས། ཨ་ཕོ་བཀྲ་ཤིས་ནི་མིག་གཉིས་ཀ་བཙུམས་ཏེ་ཁ་ནས་འདོན་པ་རྫོགས་རྒྱུ་
མེད་པ་ཞིག་འདོན་བཞིན་འདུག དཔལ་ལྡན་གྱིས་རང་གི་པ་ཕ་དངོས་འབྲེལ་
ཤི་བ་ཡིན་མིན་གྱི་དོགས་གཞི་མ་ཆོད་པར་བར་སྐོར་དུ་འགྲོ་མཁན་མི་མང་པོ་
ཞིག་གིས་རང་ཉིད་ཀྱི་མཐའ་བསྐོར་ནས་འདུག་པ་རྣམས་ལ་རེ་ རེ་ བཞིན་དུ་
བལྟས་པས་ལ་ལས་ནི་ཁ་འདོན་བྱེད་བཞིན་དུ་སྨོན་ལམ་རྒྱག་པ་དང་། ལ་ལས་
ནི་དངུལ་ཁ་གང་སྐར་མ་པ་ཕའི་གཟུགས་པོའི་ཐོག་ཏུ་དབྱུགས་པ། ད་དུང་མི་
ཁག་གཅིག་གིས་ནི་ལྟ་ཙམ་བྱས་ནས་སྣ་ལ་ཕུ་ཐུང་བཀབ་སྟེ་གཡོལ་འགྲོ་བཞིན་
འདུག་པས། དཔལ་ལྡན་གྱི་བསམ་པར་ངའི་པ་ཕའི་ག་ནས་དྲི་ངན་བྲོ་བ་ཡིན་
ནམ་བསམས་ཏེ་པ་ཕའི་མགོ་ནས་རྐང་པ་བར་བལྟས་པས། རྐང་པ་གཡས་པའི་
ཧྭ་རིལ་ཡོལ་མཚམས་ཀྱི་གུ་ཐུང་གི་རྡོལ་པའི་ནང་ནས་ཁྲག་གི་ཐིགས་པ་རྒྱག་
བཞིན་ཡོད་པ་མཐོང་། དེ་འཕྲལ་མྱུར་དུ་གུ་ཐུང་བརྫེས་ཏེ་ཞིབ་པར་ལྟ་དགོས་
བསམས་ཏེ་གུ་ཐུང་ནས་འཇུས་ཏེ་ཡར་འཐེན་དུས་གུ་ཐུང་ནི་ཁྲག་དང་རྣག་གིས་
འཚོས་ནས་མཁྲེགས་པོར་གྱུར་ཅིང་། གུ་ཐུང་ཡར་བརྫེས་པའི་སྐབས་སུ་བསམ་
བརྗོད་ལས་འདས་པ་ཞིག་ལ་པ་ཕའི་ཉྭ་རིལ་མང་ཆེ་བ་ནི་རྣག་གིས་བཟས་ཟིན་
ཏེ་རྐང་པའི་རྒྱུས་པའང་མཐོང་བ་དང་། དེ་ལ་ལམ་སེང་སྦྲང་མང་པོ་འཁོར་
ཞིང་དྲི་མ་ངན་པོ་ཞིག་བྲོ་བར་བརྟེན་དཔལ་ལྡན་གྱིས་མགྱོགས་པོ་གུ་ཐུང་མར་
གཡོགས། དེའི་ཚེ་དེའི་དུས་དཔལ་ལྡན་གྱི་བསམ་པར་ལོ་ཤས་སྔོན་དུ་ཕ་ཡུལ་
76ལེའུ་ལྔ་པ། ཁ་ཆེམས་དང་དམ་བཅའ།
ནས་ལྷ་སར་ཡོང་བའི་ལམ་དུ་ལྟོ་སློང་བར་འགྲོ་དུས་ཁྱིས་རྨུགས་པའི་གནས་ཚུལ་
རྣམས་ཁྲ་ལྷེམ་མེར་ཡིད་ལ་འཁོར་ཏེ་པ་ཕས་སྔ་ས་ནས་རྨ་སྡུག་ཏུ་ཕྱིན་འདུག་
ཅེས་མ་ལབས་པ་གང་བྱེད་ཀྱི་ཡིན་ནམ་སྙམ་སྟེ་སྐད་ཆ་འདྲི་རྩིས་ཀྱིས་“པ་ཕ།
པ་ཕ་” ཞེས་ སྐད་ བཏང་ བས། ཨ་ ཕོ་ བཀྲ་ ཤིས་ ཀྱིས་ “དཔལ་ ལྡན། པ་ ཕ་
དབྱུགས་ཕྱིན་ཟིན་འདུག་པས་སྐད་རྒྱག་མི་ཉན་”ཟེར་ནས་མུ་མཐུད་ཁ་འདོན་
བྱེད་བཞིན་བསྡད། ད་ནི་དཔལ་ལྡན་གྱིས་རང་གི་པ་ཕ་སླར་ཡང་གསོས་རྒྱུ་
མེད་པར་ཇི་སྲིད་ བར་ རང་ དང་ ཁ་ བྲལ་ བ་ ཡིན་ པ་ གསལ་ པོ་ ཤེས་ ནས་ རང་
དབང་མེད་པར་མིག་ཆུ་རྒྱུན་མ་ཆད་པར་ཟགས་ཤིང་། པ་ཕས་འཆི་ཁར་ཁ་
ཆེམས་སུ་བཤད་པའི་སྐད་ཆ་ཚིག་ཁ་ཤས་ཏེ་“དཔལ་ལྡན། སྦྱིན་བདག་དྲིན་
ཅན་གྱི་ཞབས་ཕྱི་ཡག་པོ་ཞུས་ཨང༌། སྐུ་ངོ་རྫོང་ནང་བཞིན་གྱི་མི་དེ་གྲས་ལ་
གཟབ་གཟབ་གྱིས་ཤིག རང་གི་སྲུ་མོ་ངེས་པར་དུ་རྙེད་པ་གྱིས་ཨང་། དུས་
རྟག་ཏུ་དཀོན་མཆོག་ལ་གསོལ་བ་བཏབ་ན་བྱ་བ་ལམ་འགྲོ་ཡོང་གི་རེད་”ཟེར་
བའི་སྒྲ་དེ་ཡང་ནས་ཡང་དུ་རྣ་བར་ཐོས་ནས་དཔལ་ལྡན་གྱི་བསམ་པར་ཚོང་
དཔོན་དགྲ་ལྷ་དང་ཨ་ཅག་གསལ་སྒྲོན་ལགས་གཉིས་ནི་པ་ཕ་ང་གཉིས་ལ་བཀའ་
དྲིན་ཧ་ཅང་ཆེ་བས་དྲིན་ལན་འཇལ་དགོས་པ་ནི་ཤོད་མི་དགོས་པ་ཡིན། པ་
ཕས་སྐུ་ངོ་རྫོང་ལྟ་བུའི་མི་ལ་གཟབ་གཟབ་གྱིས་ཤིག་ཟེར་གྱི་འདུག དོན་དངོས་
ལ་བྱས་ན་སྐུ་ངོ་རྫོང་གིས་ངའི་ཕ་མ་གཉིས་ཀར་གཙུག་གཡུའི་དོན་དུ་དེ་ལྟ་བུའི་
མནར་གཅོད་བཏང་བ་དང་། དེས་རྐྱེན་པས་པ་ཕར་སྙིང་ནད་ཕོག་སྟེ་དེ་རིང་
ངའི་པ་ཕ་ཡག་པོ་འདི་སྙིང་ནད་དེ་རང་གིས་གྲོངས་སོང་བས་ངའི་པ་ཕ་སྐུ་ངོ་
རྫོང་གིས་བསད་པ་དང་ཁྱད་ཅི་ཡོད། དེ་ཙམ་དུ་མ་ཟད། ཁོས་ངའི་སྲུ་མོ་ཁྲིད་
དེ་ཐ་ན་ད་ལྟའང་ཤི་གསོན་མ་ཚོར་བས་ཁོ་ནི་ང་ཚོའི་དགྲ་ནག་རང་རེད། དེར་
བརྟེན་སྐུ་ངོ་རྫོང་ལ་གཟབ་གཟབ་བྱས་པ་ཙམ་གྱིས་ཡིད་ཚིམ་ཐབས་ག་ལ་ཡོད་
77གཙུག་གཡུ།
བསམས་ཏེ་མིག་ཆུ་གཏོང་བཞིན་དུ་ལག་པ་གཉིས་ཐལ་མོ་སྦྱར་ནས་ཇོ་ཁང་ལ་
ཁ་ཕྱོགས་ཏེ་ཅུང་འདར་བའི་ངུ་སྐད་ཀྱིས་“ཇོ་བོ་ཡིད་བཞིན་ནོར་བུས་མཁྱེན།
ངའི་པ་ཕ་འདི་ནི་དུས་ནམ་ཡིན་ཡང་དཀོན་མཆོག་ལས་བསམ་རྒྱུ་མེད་པ་དང་།
ཚེ་གང་རིང་ལ་མནར་གཅོད་ཚད་མེད་མྱངས་ཤིང་དུས་དང་རྣམ་པ་ཀུན་ཏུ་སྙིང་
རྗེ་ཆེ་ལ། རང་བཞིན་དྲང་བའི་མི་ཡག་པོ་ཞིག་ཡིན། ཁོང་གིས་ཁ་ཆེམས་སུ་
ངེས་པར་དུ་སྲུ་མོ་རྙེད་པ་བྱེད་དགོས་ཟེར་གྱི་འདུག་པས། ཇོ་བོ་ཁྱེད་ཀྱིས་ང་ལ་
སྲུ་མོ་འཚོལ་བའི་བློ་གྲོས་དང་། ཤེས་རབ་གནང་བར་ཞུ་”ཞེས་བཤད་མཚམས་
དཔལ་ལྡན་གྱིས་བསམ་བློ་ཅུང་ཟད་ཅིག་བཏང་རྗེས་མིག་གཉིས་ཁྲོ་ཚུགས་སུ་ལྟ་
བ་དང་དཔྲལ་བར་ཁྲོ་གཉེར་བསྡུས་ནས་ངར་སྐད་ཀྱིས་མུ་ མཐུད་འདི་ ལྟར་
འབོད་དོ་“སྐུ་ངོ་རྫོང་ནི་ངའི་ཁྱིམ་ཚང་མི་ཤི་ཁྱིམ་སྟོངས་བཟོ་མཁན་གྱི་བྱེད་གཏེ་
དང་། ངའི་བྱམས་བརྩེའི་པ་ཕ་གསོད་མཁན་གྱི་བཤན་པ་ལག་དམར་བ་ཡིན་
པས་དགྲ་ཤ་འདི་ལེན་མ་ཐུབ་ན་ཕ་བཟང་གི་བུ་ག་ནས་ཡིན། མི་ལུས་ཐོབ་པའི་
སྙིང་པོ་ག་ན་ཡོད། མཐའ་འབྲས་གང་འདྲ་ཞིག་བྱུང་རུང་ངས་དགྲ་ཤ་ལེན་
རྒྱུའི་བློ་ཐག་བཅད་ཟིན་པ་ཡིན་པས་ཡིད་བཞིན་ནོར་བུ་ཁྱེད་ཀྱིས་བདག་ལ་བྱ་
བ་ལམ་ དུ་ འགྲོ་ བའི་ འཕྲིན་ལས་དང་། དགྲ་ཤ་ལེན་ རྒྱུའི་ སྙིང་ སྟོབས་ དང་
དཔའ་རྩལ་ཅི་ནས་ཀྱང་སྩལ་དུ་གསོལ་”ཞེས་ཇོ་བོ་ལ་དམ་བཅའི་སྨོན་ལམ་འདི་
ལྟར་བཏབ་བོ། །
78ལེའུ་དྲུག་པ།
གསོལ་ཚིགས་དང་མིག་ཆུ།
1:|:31
པ་ཕ་ཕུན་ཚོགས་གྲོངས་པའི་རྗེས་ཀྱི་ལོ་ཤས་རིང་ལ་དཔལ་ལྡན་ནི་སྔར་
བཞིན་ཚོང་དཔོན་དགྲ་ལྷའི་གཡོག་རྒྱུག་དགོས་ལ། སྐུ་ངོ་མདའ་དཔོན་གྱི་
གཡོག་པོའང་རྒྱུག་དགོས་བྱུང་བར་བརྟེན་ཉིན་ལྟར་རེ་བཞིན་བྲེལ་བ་འཚུབ་
འཚུབ་ཀྱིས་དུས་འདའ་བ་རེད། ལོ་ན་ཉི་ཤུར་སླེབས་སྐབས་སུ་དཔལ་ལྡན་ལ་
སྔར་དང་མི་འདྲ་བའི་འགྱུར་བ་གང་བྱུང་ཡོད་དམ་ཞེ་ན། གཟུགས་ཅུང་ཟད་
ཆེ་རུ་སོང་བ་དང༌། སྐབས་འགར་ཡེ་ཤེས་མཁའ་འགྲོས་ཡེ་གེ་ཕྲན་བུ་བསླབས་
པར་བརྟེན་སྤྱིར་བཏང་གི་ཚོང་པའི་རྩིས་ཁྲ་འབྲི་ཀློག་ཐུབ་ཙམ་ཡོད་པས། ཉིན་
མོའི་ནང་ལས་རྣམས་ཚར་བའི་རྗེས་སུ་ཡང་ཡང་ནམ་ཕྱེད་བར་ཚོང་དཔོན་གྱི་
རྩིས་ཁྲ་བཤུས་ནས་སྡོད་དགོས། དེ་སྔ་དང་མི་འདྲ་བའི་ཁྱད་པར་གཞན་ཞིག་
ནི་ཨ་ཕ་ཕུན་ཚོགས་འཆི་ཁའི་ཁ་ཆེམས་རྣམས་ཡང་ཡང་ཡིད་ལ་འཁོར་ཏེ་སྐབས་
འགར་གཅིག་པོར་ཅང་མི་སྨྲ་བར་བསམ་བློ་བཏང་ནས་སྡོད་རྒྱུར་དགའ་བ་ཞིག་
ཏུ་གྱུར་ཡོད། འོན་ཀྱང་དཔལ་ལྡན་གྱི་བསམ་པའི་ནང་གི་སྐད་ཆ་དེ་རྣམས་སུ་
ལ་ཤོད་ཕོད་དམ། ཨ་ཅག་གསལ་སྒྲོན་ལགས་ལ་སྙིང་གཏམ་བཤད་ནས་རང་ལ་
རྒྱབ་སྐྱོར་ཐོབ་རེ་བྱས་ན་རང་ལ་མིང་ཙམ་ཡང་ཤོད་རྒྱུ་མེད་པའི་སྲུ་མོ་མི་གཡོག་
79གཙུག་གཡུ།
རྒྱུག་མཁན་དེ་འདྲ་ཞིག་ཁོང་གིས་ངོ་ག་ནས་ཤེས། དེས་མ་ཚད་སྲུ་མོ་རྙེད་པ་ལ་
སྔོན་དུ་རྫོང་དཔོན་ཞེས་པའི་དགྲ་ནག་དེ་འཚོལ་དགོས་པ་དོན་གྱི་དམ་པ་ཡིན་
ཀྱང་། ཨ་ཅག་གསལ་སྒྲོན་ལགས་ནི་སྤུན་ཉེ་དང་ངོ་ཤེས་པ་ཤིན་ཏུ་མང་བས་
གལ་ཏེ་རྫོང་དཔོན་དེ་གསལ་སྒྲོན་ལགས་ཀྱི་སྤུན་ཉེ་ལྟ་ བུ་ ཞིག་ ཡིན་ ན་ ང་ལ་
རོགས་པ་བྱེད་རྒྱུ་ཕར་བཞག ངའི་སྙིང་གཏམ་དེ་རྫོང་དཔོན་ལ་བཤད་ནས་ཕ་
མས་མྱངས་བའི་སྡུག་བསྔལ་རྣམས་སླར་ཡང་ངས་མྱོང་དགོས་པ་ཞིག་ཡོང་གི་
རེད་བསམས་ཏེ་ ཤོད་ མི་ ཕོད། བསམ་བློ་ཡང་སྐོར་བསྐྱར་སྐོར་བཏང་བའི་
མཐར་ཉེ་ འཁོར་ དུ་ གནས་ པའི་ མི་ རྣམས་ ཀྱི་ ནང་ ནས་ བློས་ འཁེལ་ བ་ དང་།
རོགས་པ་བྱེད་ཐུབ་པའི་རེ་བ་དང་ལྡན་པ་ནི་ཨ་ཕོ་བཀྲ་ཤིས་ཁོ་ན་ཉིད་ལས་མེད་
སྟབས་ཉིན་ཞིག་དཔལ་ལྡན་གྱིས་སེམས་ཐག་བཅད་དེ་ཨ་ཕོ་བཀྲ་ཤིས་ཀྱི་འགྲམ་
དུ་སོང༌། ཨ་ཕོ་བཀྲ་ཤིས་ནི་ཟླ་གཅིག་གི་སྔོན་དུ་ཨར་པོར་འགྲོ་ས་ནས་རྐང་པར་
རྡོ་ཕོག་སྟེ་ལས་སར་འགྲོ་མ་ཐུབ་པར་རྐང་པའི་སྐྲང་སྦོས་རྣམས་ལ་མར་བྱུགས་
ཏེ་ནང་གི་སྒོ་འགྲམ་དུ་ཉི་མ་བསྲོ་བཞིན་འདུག་པ་དེའི་འགྲམ་དུ་བསྡད་ནས་“ཨ་
ཕོ་བཀྲ་ཤིས་ལགས། དེ་རིང་རྐང་པའི་ན་ཚ་ག་འདྲ་འདུག་གམ་” ཞེས་དྲིས།
ཨ་ཕོས་“དེ་རིང་ཨའུ་ཙམ་འདུག ཟླ་བ་གཅིག་ཙམ་རིང་ལ་ང་ལས་ཀར་འགྲོ་མ་
ཐུབ་པ་མ་ཟད། ནང་ལས་ཙམ་ཡང་བྱེད་མ་ཐུབ་པར་བརྟེན་ངའི་བུ་མོ་ནོར་བུ་
འདི་ནི་ཉིན་མོ་ལས་སར་ས་ལས་རྡོ་ལས་བྱས་ནས་དཀའ་ལས་རྒྱག་དགོས་པ་
དང་། དགོང་མོ་ནང་དུ་སླེབས་པ་དང་རྐུབ་འཛུགས་ལོང་མེད་པར་ཐུག་པ་
སྐོལ་བ་སོགས་ནང་ལས་ཙག་ཙིག་ཚང་མ་བྱེད་དགོས་པས་དེང་སང་ཤ་ཡང་སྐམ་
དུ་ཕྱིན་འདུག དེ་བཞིན་བུ་མོ་ཉིན་མོ་ལས་ཀར་འགྲོ་རིང་བུ་ཁྱོད་ཀྱིས་ངའི་
ནང་གཡོག་ཚང་མ་བྱས་ནས་ཁྱོད་རང་ཡང་ཧ་ཅང་ཁག་པོ་བྱས་སོང་”ཞེས་དལ་
བུར་སྨྲས་པའི་ལན་དུ་དཔལ་ལྡན་གྱིས་“ཨ་ཕོ་ཁྱེད་དང་བདེ་སྐྱིད་ཀྱིས་ངའི་པ་ཕ་
80ལེའུ་དྲུག་པ། གསོལ་ཚིགས་དང་མིག་ཆུ།
དམ་པ་དེ་ཞལ་བཞུགས་རིང་རང་གི་སྤུན་ཉེ་ལས་ལྷག་པའི་སེམས་ཁུར་དང་ནད་
གཡོག་དེ་ལྟ་བུ་གནང་བ་མ་ཟད། དུས་དང་རྣམ་པ་ཀུན་ཏུ་ང་ཚོར་ཐུགས་རྗེ་
ཆེན་པོ་ཡིན། མ་གཞི་ཨ་ཅག་གསལ་སྒྲོན་དང་ཚོང་དཔོན་གཉིས་ཀྱང་ང་ཚོར་
སྐུ་དྲིན་ཆེན་པོ་ཡིན་ནའང༌། ཕྱག་ལས་བྲེལ་བ་ཚ་བའི་རྐྱེན་གྱིས་ང་ཚོའི་དོན་
ཆུང་ཁ་ཤས་ཀྱི་ཆེད་དུ་སུན་པོ་བཟོ་མི་ནུས་པར་བརྟེན་གྲོས་འདྲི་ས་ཨ་ཕོ་ཁྱེད་
ལས་མེད། ངའི་པ་ཕ་གྲོངས་ནས་ད་བར་པ་ཕའི་ཁ་ཆེམས་རྣམས་དུས་རྟག་ཏུ་
ངའི་སེམས་སུ་ལྷང་ལྷང་དུ་དྲན་གྱི་འདུག་”ཅེས་པ་ཕའི་ཁ་ཆེམས་དང་ནང་གི་ལོ་
རྒྱུས་རྣམས་ཞིབ་ཅིང་ཕྲ་བ་ཞིག་བཤད་པའི་རྗེས་སུ་“པ་ཕ་ནི་ཆོས་སེམས་ཆེ་བས་
·གཞན་ལ་འཁོན་འཛིན་མི་བྱེད་ཀྱང་། ད་ཆ་ངའི་དུས་སུ་བབས་སྐབས་དགྲ་
གཉེན་གྱི་དབྱེ་བ་ཡང་མི་ཆོད་པ་བྱས་ན་ག་ནས་འགྲིགས། ངས་པ་ཕ་གྲོངས་
པའི་ཉིན་མོ་དེ་རང་ལ་ཇོ་བོ་ཡིད་བཞིན་ནོར་བུར་ངེས་པར་དུ་སྲུ་མོ་རྙེད་པ་བྱ་རྒྱུ་
དང་། མཐའ་འབྲས་ཇི་ལྟར་ཡོང་གི་ཡོད་ནའང་སྐུ་ངོ་རྫོང་གིས་ངའི་ཕ་མ་དང་
སྲུ་མོར་མནར་གཅོད་བཏང་ནས་དམྱལ་བ་མི་ཡུལ་དུ་མྱོང་དགོས་བྱུང་བའི་དགྲ་
ཤ་དེ་ངེས་པར་དུ་ལེན་རྒྱུའི་གཡོ་བ་མེད་པའི་དམ་བཅའ་བཞག་ཟིན་པ་ཡིན།
འོན་ཀྱང་ད་བར་ངས་སུ་གཅིག་ལའང་ཤོད་མི་ནུས་པར་ས་ཕྱོགས་གང་དུ་སླེབས་
ཀྱང་སྐུ་ངོ་རྫོང་དང་སྲུ་མོ་གཉིས་ཡོད་མེད་དོ་སྣང་ལྟ་ཞིབ་བྱས་ཀྱང༌། གཟུགས་
བཞག་ནས་གྲིབ་ནག་ཙམ་ཡང་མཐོང་རྒྱུ་མི་འདུག ཨ་ཕོ་བཀྲ་ཤིས་ཁྱེད་ནི་ཆུང་
དུས་ནས་ད་བར་ལྷ་སར་བཞུགས་པར་བརྟེན་ངོ་ཤེས་པའི་མི་མང་པོ་ཡོད་པ་མ་
ཟད། མཐོང་རྒྱ་དང་ཐོས་རྒྱ་ཆེ་བས་ཏན་ཏན་རྙེད་ཐུབ་ཀྱི་རེད་བསམ་གྱི་འདུག
ཨ་ཕོ་ཁྱེད་ཀྱིས་ད་ལན་ང་ལ་རོགས་པ་ཞིག་གནང་སྟེ་ཁོ་གཉིས་རྙེད་པ་ཡིན་ན་
ངས་སྙིང་ཐག་པ་ནས་ཐུགས་རྗེ་ཆེ་ཞུ་རྒྱུ་མ་ཟད། ངའི་སྲུ་མོས་ཀྱང་ཨ་ཕོ་དྲིན་
ཅན་ཁྱེད་ལ་དགའ་ཚོར་ཆེན་པོས་ཐུགས་རྗེ་ཆེ་ཞུ་ངེས་རེད་”ཅེས་བཤད་མ་ཐག་
81གཙུག་གཡུ།
ཏུ་ཨ་ཕོ་བཀྲ་ཤིས་ཀྱིས་དཔལ་ལྡན་གྱི་གདོང་ལ་ཧོན་ཐོར་ཐོར་གྱིས་ལྟ་བཞིན་དུ་
ཡུད་ཙམ་ཞིག་བསམ་བློ་བཏང་སྟེ་རིམ་བཞིན་བྱམས་བརྩེའི་མདངས་དང་ལྡན་
པའི་མིག་ གཉིས་ མཆི་ ཞག་འཁོར་འཁོར་ངང་“དཔལ་ལྡན། རང་གི་ཕ་ནི་
འདས་ཟིན་པས་ངས་རང་ལ་ཤ་ཚ་མ་བྱས་ན་ག་ནས་ཡོང་། ད་རེས་ཨ་ཕོ་ངའི་
ཁ་ལ་ཐེངས་གཅིག་ཉོན་དང་། ངས་རང་ལ་རོགས་བྱེད་འདོད་མེད་པ་མིན་
ཡང་ལྷ་སར་མི་གྲངས་ཁྲི་ཚོ་ཁ་ཤས་ཡོད་པའི་ནང་ནས་མིང་ཡང་ཤོད་རྒྱུ་མེད་
པའི་སྲུ་མོ་ཞིག་འཚོལ་རྒྱུ་ནི་ཧ་ཅང་དཀའ་ལས་ཁག་པོ་རེད། གལ་ཏེ་སྲུ་མོ་ཡུལ་
གཞན་དུ་གྱར་ཡོད་ན་འདིར་ཇི་ལྟར་བཙལ་ཡང་ག་ནས་རྙེད། དེ་མིན་སྐུ་ངོ་
རྫོང་རྙེད་པའི་དབང་དུ་བཏང་ནའང་། བུ་རང་ད་ལྟ་ལོ་ན་ཆུང་བའི་ཐོག་ལ་མི་
གཡོག་རྒྱུག་མཁན་གྱི་གཡོག་པོ་ཞིག་ཡིན་པས་དགྲ་ཤ་ལེན་ཐུབ་རྒྱུ་ཕར་བཞག
བུ་རང་སྡུག་བསྔལ་གྱི་དཀྱིལ་དུ་ཚུད་རྒྱུའམ་ཡང་ན་སྲོག་མགོ་ཡང་མི་ཐོན་པའི་
ཉེན་ཁའི་ རྒྱུ་ ཞིག་ བསྒྲུབ་རྒྱུ་ལས། གཞན་པ་གང་ ཡང་ ཡོང་ རྒྱུ་ མེད་ པ་ ངེས་
གཏན་ཡིན་པར་བརྟེན། བུ་ཁྱོད་སྡུག་བསྔལ་མྱོང་རྒྱུའི་ལམ་ལ་ངས་
པ་ ག་ནས་
གཏོང་ཕོད། རང་བསམ་བློ་དེ་འདྲ་མ་གཏོང་ཨང་། དེ་མིན་རང་ལ་ཕན་པའི་
རོགས་ག་རེ་བྱེད་དགོས་འདུག་ཀྱང་ངས་མ་བྱས་ན་ག་ནས་འགྲིགས། བུ་རང་
བསམ་བློ་རྒྱ་ཆེ་ཙམ་གཏོང་ཨང་”ཞེས་དཔལ་ལྡན་གྱི་ལག་པ་སྤྲུག་སྤྲུག་གཏོང་
བཞིན་སྨྲས། དཔལ་ལྡན་ནི་རང་གིས་རེ་བ་ཆེན་པོ་བཅོལ་བའི་ཨ་ཕོ་བཀྲ་ཤིས་
ཀྱིས་ཀྱང་རྒྱབ་སྐྱོར་མི་བྱེད་པར་ལན་འདི་ལྟ་བུ་ཞིག་བཏབ་པ་ལ་བརྟེན་བློ་ཕམ་
ཆེན་པོ་བྱུང་སྟེ་མགོ་བོ་སྒུར་ཞིང་མཇིང་པའང་གློད་དེ་བསམ་བློ་འདི་ལྟར་འཁོར་
རོ། ཨ་ཕོ་བཀྲ་ཤིས་ནི་རྣམ་ཀུན་ནས་ང་ལ་བརྩེ་བ་ཆེ་བས། གལ་ཏེ་སྐུ་ངོ་རྫོང་
དཔོན་རྙེད་ན་དགྲ་ཤ་ལེན་རྒྱུ་མེད་པར་མནར་གཅོད་ཆེན་པོ་མྱོང་དགོས་ཡོང་
བསམས་ནས་སེམས་ཁྲལ་བྱེད་པ་རེད། འོན་ཀྱང་ངས་པ་ཕའི་ཁ་ཆེམས་འགྲུབ་
82ལེའུ་དྲུག་པ། གསོལ་ཚིགས་དང་མིག་ཆུ།
པར་མ་བྱས་ན་ག་ནས་ཡོང་། ངའི་ཕ་མའི་དགྲ་ཤ་ལེན་མ་ཐུབ་ན་ང་གསོན་པོར་
བསྡད་ཀྱང་དོན་སྙིང་ཆུང་། འོན་ཏེ་ངའི་སྲུ་མོ་དང་སྐུ་ངོ་རྫོང་ཟེར་བའི་མི་དེ་མ་
རྙེད་ན་དོན་གང་ཡང་འགྲུབ་ཐབས་བྲལ་བས་ཅི་བྱས་པ་དགའ་བསམས་ནས་
ཡིད་སྐྱོ་ བཞིན་སྡོད་སྐབས་གློ་བུར་དུ་གནངས་ཉིན་ཚོང་དཔོན་དགྲ་ལྷ་དང་།
ཨ་ཅག་གསལ་སྒྲོན་ལགས། དེ་བཞིན་ཡེ་ཤེས་མཁའ་འགྲོ་བཅས་ཚང་མ་སྐུ་ངོ་
ས་དབང་ཆེན་མོའི་གསོལ་ཚིགས་ལ་འགྲོ་མཁན་ཡིན་པ་ལྷང་ངེར་དྲན་ཏེ་འདི་
སྙམ་དུ་བསམས་སོ། ས་དབང་ཆེན་མོའི་གསོལ་ཚིགས་ལ་སྐུ་དྲག་ཆེ་ཆུང་སྣ་
ཚོགས་འཛོམ་རྒྱུ་གཏན་འཁེལ་བས་དེའི་སར་ངས་ཡིད་གཟབ་ཀྱིས་ལྟ་ཞིབ་དང་།
ཁོ་ཚོའི་དབར་གྱི་གླེང་མོལ་ལ་དོ་སྣང་ཉན་འཇོག་བྱས་ན་སྐུ་ངོ་རྫོང་ཞེས་པ་དེ་སུ་
ཡིན་པ་དང་། ཡང་ན་ད་ལྟ་གང་དུ་ཡོད་པ་ཐོས་རྒྱུའི་རེ་བ་ཆེན་པོ་ཡོད། གལ་
ཏེ་སྐུ་ངོ་རྫོང་དཔོན་རྙེད་ན་ཁོ་པར་བདའ་འདེད་ཀྱིས་འདྲི་ཞིབ་བྱས་ཚེ་ངའི་སྲུ་
མོ་ཡང་རྙེད་ཐུབ་ཀྱི་རེད། བསམ་བློ་འདི་ལྟར་འཁོར་མཚམས་སུ་རེ་བ་ཆེན་པོ་
བྱུང་སྟེ་དགའ་ཚོར་གྱིས་དབུགས་རིང་ཞིག་བཏང་སྟེ་“ཨ་ཕོ་བཀྲ་ཤིས་ཐུགས་རྗེ་
ཆེ། ང་ལ་ཐབས་ཤེས་ཤིག་རྙེད་བྱུང་”ཟེར་བཞིན་ཡར་ལངས་ཏེ་ཨ་ཕོ་ལ་ཇ་
ཐང་ཕོར་པ་གང་བླུགས་ནས་ལག་ཏུ་སྤྲད། ཨ་ཕོས་དཔལ་ལྡན་གྱི་གདོང་ལ་ལྟ་
བཞིན་དུ་“བུ་ཁྱོད་ལོ་ན་ཆུང་བས་གང་དྲན་གྱི་ལས་ཀ་བྱས་ན་དོན་མི་འགྲུབ་ལ་
རྙོག་དྲ་ཆེན་པོ་བཟོ་ངེས་རེད། བྱ་བ་གང་འདྲ་ཞིག་འཕྲད་ཀྱང་རང་མཚམས་
ཀྱིས་ཐག་གཅོད་མ་བྱས་པར་ང་ལ་གྲོས་འདྲི་བར་ཤོག་ཅིག་”ཟེར་བས་དཔལ་
ལྡན་གྱིས་“ཨ་ཕོ་སེམས་ཁྲལ་མ་གནང་ཨང་། གནད་ཆེ་བའི་དོན་ཡིན་ཕྱིན་ངས་
ཨ་ཕོ་ཁྱེད་ལ་འདྲི་བར་ཡོང་གི་ཡིན་”ཞེས་ལབས་ཏེ་རང་གི་སྡོད་གནས་གཟན་
ཁང་དུ་ལོག གཟན་ཁང་ནང་དུ་བུ་མོ་བདེ་སྐྱིད་ཀྱིས་སྔར་བཞིན་གད་བདར་
གཙང་མ་བྱས་ཡོད་པ་མ་ཟད། ཉལ་ཆས་ཐོག་ཏུ་གུ་ཐུང་གཙང་མ་ཞིག་བཞག་
83གཙུག་གཡུ། E
ཡོད་པ་དཔལ་ལྡན་གྱིས་མཐོང་སྟེ་ལག་པར་བླངས་ནས་བལྟས་པས་དེ་ནི་རང་གི་
སྔས་འོག་ ཏུ་ཡོད་པའི་གུ་ཐུང་རྙིང་པ་རྡོལ་པ་དེ་ཡིན་ཀྱང་། བདེ་སྐྱིད་ཀྱིས་
གཙང་མ་བཀྲུས་པའི་ཐོག་ལ་ལྷན་པའང་མཛེས་པོ་ཞིག་བརྒྱབ་འདུག་པས་ཞིབ་
ཏུ་མ་བལྟས་ན་དེ་ནི་རང་གི་གུ་ཐུང་རྙིང་ཧྲུལ་དེ་ཡིན་པ་ངོ་ག་ནས་ཤེས། དཔལ་
ལྡན་གྱིས་གུ་ཐུང་དེ་ལ་དགའ་ཚོར་ཆེན་པོས་ཕར་ལྟ་ཚུར་ལྟ་བྱེད་པའི་སྐབས་སུ་
ཕྱི་རོལ་ནས་བྲེལ་འཚུབ་ཆེ་བའི་རྡོག་སྒྲ་ཞིག་ཐོས་ཏེ་ཁ་མར་གཅུས་ནས་སྒོ་ལ་ལྟ་
དུས་ཡེ་ཤེས་མཁའ་འགྲོ་དངངས་འཚབ་ཀྱིས་འཛུལ་ཡོང་བ་མཐོང་། རྣམ་ཀུན་
དཀར་ལ་དམར་མདངས་ལྡན་པའི་གདོང་ནི་སྐྱོ་སྣང་དང་དངངས་འཚབ་ཀྱིས་
སྨུག་པོར་གྱུར་ཅིང་། ཡ་རབས་འཚེར་སྣང་ལྡན་པའི་སྤྱོད་ཚུལ་དེ་ཡང་
ང་སེམས་
ཁྲལ་གྱིས་སྣང་མེད་དུ་སོང་སྟེ་ཡར་འཛུལ་མ་ཐག་ཏུ་དཔལ་ལྡན་གྱི་ལག་པ་ནས་
བཟུང་སྟེ་“དཔལ་ལྡན། ཨ་མ་ལགས་ཀྱིས་ང་ལ་གནངས་ཉིན་གསོལ་ཚིགས་ཀྱི་
སར་ས་དབང་ཆེན་མོའི་ལྷ་སྲས་སྐུ་ཞབས་ལ་མཆོད་ཆང་བཀྱགས་ནས་མི་གཞན་
གྱིས་ཧ་མ་གོ་བ་བྱས་ཏེ་ཚིགས་ཁེབས་འདི་ཕུལ་ཅིག་གསུང་གི་འདུག་”ཟེར་ནས་
ཚིགས་ཁེབས་ ཤིག་ བསྟན་ ཏེ་ སེམས་ ཁྲལ་ ཆེན་ པོས་ མགོ་ སྒུར་ སྒུར་ བྱས་ ནས་
བསྡད། དཔལ་ལྡན་ནི་སེམས་པ་ཧ་ཅང་སྐྱོ་ཡང་ག་ཤོད་འདི་ཤོད་མེད་པར་
གྱུར་ཏེ་ལངས་སྡོད་སྐབས་ཡེ་ཤེས་མཁའ་འགྲོ་སེམས་པ་ཇི་ཙམ་མནན་ཡང་རང་
དབང་མེད་པར་མིག་ཆུ་ཤོར་ནས་ངུ་སྐད་དང་སྦྲགས་“ང་ལྷ་སྲས་སྐུ་ཞབས་ལ་
དགའ་གི་མེད་པ་མཁྱེན་བཞིན་དུ་ ཨ་མ་ལགས་ཀྱིས་ད་དུང་ང་ལ་ལྷ་སྲས་ སྐུ་
ཞབས་ཀྱིས་རང་ལ་མཉེས་པོ་ཡོང་བ་བྱས་ཏེ་རྗེས་སུ་མི་ཚང་དེའི་མནའ་མར་
འགྲོ་ཐུབ་པ་བྱེད་དགོས། དེ་འདྲ་བྱུང་ན་རང་ལྷ་ལྕམ་ཆགས་ཀྱི་རེད་གསུངས་
བྱུང་བས་ང་ནི་སེམས་པ་ཧ་ཅང་སྐྱོ་བྱུང་། ངས་འདི་འདྲ་ཡོང་བ་མི་འདུག་ཞུས་
ཏེ་བྲོས་ཡོང་བ་ཡིན་”ཞེས་འོག་ཕྱུའི་ཕུ་ཐུང་གིས་མིག་ཆུ་འཕྱིད་བཞིན་དུ་འུ་ཐུག་
84ལེའུ་དྲུག་པ། གསོལ་ཚིགས་དང་མིག་ཆུ།
ཐབས་ཟད་ཀྱི་རྣམ་འགྱུར་ཞིག་བསྟན་ནས་སླར་ཡང་“དཔལ་ལྡན་དང་ག་རེ་
བྱས་པ་དགའ་གི་རེད་དམ་”ཞེས་འདྲི་བའི་སྐབས་སུ་ཨ་ཅག་གསལ་སྒྲོན་ལགས་
རྡོག་སྒྲ་དང་བཅས་གློ་བུར་དུ་འཛུལ་ཡོང་ནས་ཡེ་ཤེས་མཁས་འགྲོ་མིག་ཆུ་འཛིར་
འཛིར་ངང་དཔལ་ལྡན་ལ་སྐད་ཆ་ཤོད་བཞིན་ཡོད་པ་མཐོང་བས་ཁོང་ཁྲོའི་མེ་ལྕེ་
འབར་ཏེ་མིག་གཉིས་ཕུར་ཚུགས་སུ་ལྟ་ཞིང་ངོ་གདོང་དམར་པོར་གྱུར་ནས་“ཡེ་
ཤེས་མཁའ་འགྲོ། ཁྱོད་ལ་ཚོང་དཔོན་ང་གཉིས་ཀྱིས་རེ་བ་ཆེན་པོ་བྱས་ཀྱང་
ཁྱོད་སྐྱེ་ས་རིགས་རུས་མཐོ་བའི་ལྷ་ལྕམ་བྱེད་འདོད་མེད་པར་སྤྲང་ཕྲུག་ཅིག་གི་
འགྲམ་དུ་ཡོང་ནས་མིག་ཆུ་བཏང་སྟེ་སྡུག་སྐད་རྒྱག་གི་ཡོད་དམ། ཏག་ཏག་
རེད། ད་འོ་ན་རྨ་བྱ་འབྲུག་གི་ཁ་སྤྲོད་ལ་སྡོད་འདོད་མེད་པར་ཐང་ཁུག་ཅིག་
དང་སྤྲང་རྒྱུག་ཅིག་འཁྱེར་འདོད་ཡོད་པ་རེད་དམ། ཞབས་འདྲེན་མ་ཁྱོད་དེ་
འདྲ་ཡིན་ན་ཉི་མ་དེ་རིང་ནས་བཟུང་གཟན་ཁང་ནང་ལ་སྤོས་ཤིག་”ཅེས་ཁ་ཆུ་
ཡང་འཐོར་བཞིན་དུ་གཤེ་གཤེ་བཏང༌། ཡེ་ཤེས་མཁའ་འགྲོས་“ཨ་མ་ལགས།
དེ་འདྲ་ཟེར་གྱི་མེད། ང་ངོ་ཚ་ནས་དེ་འདྲ་བྱེད་ཕོད་པ་མི་འདུག་”ཟེར་བས་ཨ་
ཅག་གསལ་སྒྲོན་ལགས་ཀྱིས་“ལྐུགས་མ་ཁྱོད། དགོས་ པ་ དེ་ མ་ ཤེས་ པར་ མ་
དགོས་པ་སྤྲང་ཕྲུག་གི་ནང་དུ་འཁྱམ་རྒྱུ་དེ་ཤེས་ཀྱི་འདུག དེ་འདྲ་མ་ཤེས་ན་བུ་
མོའི་ཡོན་ཏན་ཆེ་ཤོས་དེ་མ་ཚང་བ་རེད། མི་གཞན་གྱི་བུ་མོ་འཇོན་པོ་དེ་ཚོར་
ལྟོས་དང༌། བུ་མོས་སྐུ་ངོ་ཚོའི་ཟླ་གམ་ནང་དུ་འཛུལ་ནས་ནང་གི་དོན་ཆེན་མང་
པོ་སྒྲུབ་ཀྱི་ཡོད་པ་ཤེས་མ་བྱུང་ངམ། ལྐུགས་མ་ཁྱོད་ཤོག་དང་། ཨ་མས་རང་ལ་
བཤད་ཆོག་”ཟེར་ཏེ་ཡེ་ཤེས་མཁའ་འགྲོའི་ལག་པ་ནས་འཐེན་ཏེ་ཁྲིད། སྐབས་
དེར་དཔལ་ལྡན་ནི་ཨ་ཅག་གསལ་སྒྲོན་ལགས་ཀྱིས་རང་ལ་སྤྲང་ཕྲུག་ཟེར་བར་
སེམས་སྡུག་ཆེན་པོ་བྱུང་ཞིང་། ལྷག་དོན་དུ་བུ་མོ་ཡེ་ཤེས་མཁའ་འགྲོའི་འདོད་
པ་མེད་པར་དབང་ཤེད་ཀྱིས་ངོ་ཚ་ཁྲེལ་མེད་ཀྱི་ལས་ཀ་དེ་ལྟ་བུ་བྱེད་དུ་འཇུག་
85གཙུག་གཡུ།
པར་ཁོང་ཁྲོ་དང༌། ཡེ་ཤེས་མཁའ་འགྲོར་གདུང་སེམས་མཉམ་སྐྱེ་དང་སྙིང་རྗེ་
དྲག་པོ་སྐྱེས་ཏེ་ངས་ཡེ་ཤེས་མཁའ་འགྲོར་གང་ཐུབ་ཅི་ཐུབ་ཀྱིས་རོགས་པ་བྱེད་
དགོས་བསམས་པ་རེད།
གསོལ་ཚིགས་ཀྱི་ཉིན་མོ་དེར་ཚོང་དཔོན་དགྲ་ལྷ་དང་ཨ་ཅག་གསལ་སྒྲོན་
ལགས་གཉིས་སྔ་པོ་ནས་གྱོན་གོས་གཟབ་མཆོཪ་སྤྲས་ཤིང་། ལྷག་དོན་དུ་ཡེ་
ཤེས་མཁའ་འགྲོར་དྲུའུ་ཙི་ཏཱ་ཀུང་སི་མུ་མེན་གྱི་འོག་ཕྱུ་ཞིག་གི་ཐོག་ཏུ་གསེར་མ་
ལྗང་ནག་གི་སྒང་ལ་གསེར་སྐུད་དང་དངུལ་སྐུད་ཀྱི་མེ་ཏོག་སིབ་སིབ་ཐར་རེ་
ཐོར་རེ་ཡོད་པའི་ཕུ་མེད་ཅིག་དང་། ཤད་མའི་པང་གདན་ཚོས་གཞི་ཧར་ལ་རི་
མོ་མཛེས་པ་ཞིག་བཅིངས། ད་དུང་རྒྱ་གར་གྱི་ལྷམ་འཇུར་ཏ་ནག་པོ་འོད་ཆེམ་
ཆེམ་ཞིག་གཡོགས་ཡོད་པ་མ་ཟད། གདོང་ལ་རྒྱ་གར་གྱི་ཤ་གསོས་དང་དཀར་
པོ་དམར་པོ་ཡང་ཕྲན་ཙམ་བྱུགས་ནས་འགྲམ་དུ་སླེབས་སྐབས་དྲི་མ་མངར་སིལ་
སིལབྱེད་པ་ཞིག་བཟོས་ཡོད་ལ། བྲང་ཁོག་ལ་གསེར་གྱི་གའུ་དང་། རྣ་བར་
རིན་ཆེན་ཕྲ་ཡི་རྣ་རྒྱན་སོགས་ཀྱང་འདོགས་སུ་བཅུག་འདུག ཡོངས་རྫོགས་གྲ་
སྒྲིག་འཐུས་ཚང་ཟིན་རྗེས་དཔལ་ལྡན་གཡོག་པོར་ཁྲིད་དེ་བར་སྐོར་བརྒྱུད་ནས་
སོང་མཐར་ཟིལ་རྔམས་ཅན་གྱི་རྒྱལ་སྒོ་ཆེན་པོ་ཞིག་གི་མདུན་དུ་སླེབས། དེའི་
གཡས་གཡོན་ལ་འདོགས་ཁྱི་ཨབ་སོག་སེང་གེ་དང་འདྲ་བ་ཆེན་པོ་གཉིས་ཁ་སྤྲོད་
དུ་བཏགས་ཡོད་པ་དེ་གཉིས་ཀྱི་སྐེ་ལ་ཁྲག་ལྟར་དམར་བའི་རྔ་མའི་སྐེ་འཁོར་
ཆེན་པོ་རེ་གཡོགས་ནས་བྱིས་པ་ལོ་བརྒྱད་ཀྱི་ལག་ངར་ཙམ་གྱི་ཐག་པ་སྦོམ་པོ་རྔ་
ཕོད་ཅན་རེས་ཁྱི་ཚང་སྒོ་འགྲམ་དུ་བཙུགས་པའི་རྒྱུག་པ་མི་ཚད་ལྷག་ཙམ་རེའི་
སྣེ་མོར་བཏགས་འདུག འདོགས་ཁྱི་གཉིས་ཁ་སྤྲོད་དུ་འབྲུག་སྐད་ལྡིར་བ་ལྟར་
འབ་སྟེ་འཐེན་བའི་སྐབས་སུ་རྒྱུག་པའང་ལྡེམ་བརྒྱབ་ནས་ཁྱི་གཉིས་ཀྱི་བར་དུ་མི་
གཅིག་ཐར་ཙམ་གྱི་བར་གསེང་ལས་མེད་པར་བརྟེན་སུ་འདྲ་ཞིག་ཡིན་རུང་ནང་
88
86ལེའུ་དྲུག་པ། གསོལ་ཚིགས་དང་མིག་ཆུ།
དུ་ཐར་རྒྱུའི་སྤོབས་པ་དང་བྲལ། འོན་ཀྱང་དེ་ཉིན་གསོལ་ཚིགས་ལ་སྐུ་མགྲོན་
ཕེབས་མཁན་མང་པོ་ཡོད་སྟབས་ཚོང་དཔོན་དགྲ་ལྷ་ཁོ་ཚོ་སྒོ་འགྲམ་དུ་སླེབས་པ་
དང་ཆེད་དུ་མངགས་པའི་ཁྱི་སྲུང་གཞོན་པ་གཉིས་ཡོང་སྟེ་ཁྱི་རེ་རེ་བཟུང་ནས་
བཀག རྒྱལ་སྒོ་ཕྱི་མ་དེ་ཡར་འཛུལ་ནས་རྡོ་གཡམ་བསྒྲིགས་པའི་ལམ་དྲང་པོ་
ཞིག་གི་ཐོག་ཏུ་གོམ་པ་ཉིས་བརྒྱ་ལྷག་ཙམ་སོང་བའི་མཐར་ཁོར་ཡུག་ཏུ་ལྕམ་
མས་ཁེངས་པའི་གཟིམ་ཤག་ཆེན་པོ་ཞིག་ཇེ་ཉེར་གྱུར་པ་དང་། གཟིམ་ཤག་དེ་
ནི་མ་ཁང་གསུམ་ཐོག་ཡིན་ལ་མདུན་ངོས་སུ་ཤག་སྐོར་ཉིས་ཐོག་རྒྱ་ཆེ་ཐག་ཆོད་
ཅིག་འདུག རྡོ་གཅལ་གྱི་ལམ་དང་ཐད་དྲངས་པའི་མདུན་ན་བར་སྒོ་ཡངས་
ཤིང་བཀོད་པ་ལེགས་ལ་བཀྲག་མདངས་རྒྱས་པ་ཞིག་ ཡོད་ པ་ དེའི་འགྲམ་ དུ་
ལྷགས་སྐབས། ཚོང་དཔོན་དགྲ་ལྷ་སོགས་ལ་ས་དབང་ཆེན་མོའི་མགྲོན་གཉེར་
དང་ཞབས་ ཕྱི་ ཁ་ ཤས་ ཀྱིས་ བསུ་ བ་ ཞུས་ ནས་ བར་ སྒོ་ འཛུལ། མ་ ཁང་ གི་
གཟིགས་མཐོངས་སུ་སྟེང་ཤོད་གཉིས་ཀར་ཞབས་ཕྱིའི་སྡོད་ཁང་སྒོ་ཆུང་བཅུ་
ཕྲག་ཡོད་པའི་ཤག་སྐོར་གྱིས་བསྐོར་བའི་རྡོ་གཅལ་རྒྱ་ཆེན་པོ་ཞིག་ཡོད་པ་དང་།
མ་ཁང་གསུམ་ཐོག་གི་འོག་ཤོད་ཀྱི་དབུས་སུ་གཟིམ་ཤག་དེའི་ནང་སྒོ་གནས་ཡོད།
ནང་སྒོའི་མདུན་ངོས་གཡས་གཡོན་གཉིས་ལ་རྒྱ་རྡོའི་ཆིབས་སྟེགས་གཡུང་དྲུང་
གི་རི་མོ་འབུར་ཐོན་དུ་བརྐོས་པ་རེ་འདུག ནང་སྒོའི་ཕྱོགས་གཡས་གཡོན་
གཉིས་ཀྱི་རྩིག་ལྡེབས་སུ་ཕྲ་ལ་རིང་བའི་སྐར་ཁུང་སྟར་ཆགས་སུ་འདུག་པས་དེ་
རྣམས་ནི་ཤོད་མཛོད་ཡིན་པ་སྨོས་མེད་རེད། མ་ཁང་གི་བར་ཐོག་དང་གསུམ་
ཐོག་གཉིས་ཀར་དབུས་སུ་ཁྲ་གླིང་བརྒྱད་ཡོད་པའི་ཤེལ་ཁྲ་ཁྱོན་ཡངས་པ་ རེ་
དང་། དེའི་གཡས་གཡོན་གཉིས་སོ་སོར་ཁྲ་གླིང་གསུམ་རེ་ཡོད་པའི་ཤེལ་ཁྲ་རེ།
ད་དུང་ གསུམ་ ཐོག་གི་ཟུར་གཉིས་ལ་འོག་གི་ ཤག་སྐོར་ གྱི་ ཐོག་ ཡངས་ སུ་ ཁ་
གཏད་པའི་ཁྲ་གླིང་ལྔ་རེ་ཡོད་པའི་ཤེལ་ཁྲ་ཪེ་བཅས་འདུག ཁྲ་གླིང་ཁག་གི་
87ཀྱ ི་ གཙུག་གཡུ།
ཤེལ་སྒོ་རྣམས་ཕྱིས་ནས་དྭངས་ཤིང་གསལ་བར་གྱུར་པས་ཤེལ་སྒོ་མེད་པ་ལྟ་བུར་
སྣང༌། ཤེལ་ཁྲའི་ཁྲ་རུར་རྨ་བྱ་དང༌། མེ་ཏོག སྨྱུག་རིས་ལ་སོགས་པའི་བྲིས་
བྱའི་ཚོན་རྩིས་མིག་ཀྱང་འཁྲུལ་བར་བྱེད་པ་དང་། ཤེལ་ཁྲ་ཁག་གི་མདུན་གྱི་
སྟེགས་བུའི་ཐོག་ ཏུ་ཚོས་གཞི་འདྲ་མིན་སྣ་ཚོགས་ཀྱི་མེ་ཏོག་སྣ་འཛོམས་ཀྱིས་
ཁེངས་ནས་སེམས་ལ་རང་བཞིན་དུ་སྐྱིད་སྣང་འཆར་ཞིང་། དམར་སེར་སྔོན་
གསུམ་གྱི་འཇའ་རིས་ལྡན་པའི་ཤམ་འབུས་བརྒྱན་པའི་ཤེལ་ཁྲའི་མཐའ་འཁོར་
གྱི་ནག་རྩི་རྣམས་ནི་གཞི་མ་དྭངས་ཤིང་དཀར་བའི་རྩིག་ངོས་ཐོག་ ཏུ་དེ་བས་
ཀྱང་གནག་ཅིང་སྣུམ་པར་གྱུར་ནས་གཟིམ་ཤག་ཧྲིལ་པོར་བརྗིད་ཉམས་ཀྱི་སྣང་
བས་ཁྱབ་པར་བྱས་འདུག ཚོང་དཔོན་དགྲ་ལྷ་འཁོར་བཅས་ཞབས་ཕྱིས་སྣེ་
ཁྲིད་ནས་ སྐས་འཛེག་གཉིས་འཛེགས་རྗེས་གསུམ་ཐོག་ ཏུ་ སླེབས་ པ་ དང་ ས་
དབང་ཆེན་མོའི་ལྷ་ལྕམ་སྐུ་ཞབས་ཀྱིས་དམིགས་བསལ་བྱས་ཏེ་གཟིམ་ཆུང་གི་སྒོ་
ཁ་བར་བསུ་བར་ཡོང་ནས་“ཨ་ཙི། ཚོང་དཔོན་དགྲ་ལྷ་དང་ཨ་ཅག་གསལ་སྒྲོན་
ལགས་གཉིས་ཕྱག་ཕེབས་གནང་བྱུང་”ཟེར་བས་ཚོང་དཔོན་གྱིས་ཞྭ་མོ་ཕུད་
ནས་ཕྱག་འབུལ་ཞུས་པ་དང་། གསལ་སྒྲོན་ལགས་དང་ཡེ་ཤེས་མཁའ་འགྲོས་
ཀྱང་ལག་པ་གཉིས་ཀྱིས་ཕྱག་འབུལ་རེ་ཞུས། ལྷ་ལྕམ་སྐུ་ཞབས་ཀྱིས་ཡེ་ཤེས་
མཁའ་འགྲོར་བལྟས་ཏེ་“འདི་ཡེ་ཤེས་མཁའ་འགྲོ་མ་རེད་དམ། གཟུགས་པོ་
ལོང་བ་མ་ཟད། ཧ་ཅང་མཛེས་པོ་ཞིག་ཆགས་འདུག་པས་ངོ་ཡང་མ་ཤེས་པ་
བྱེད་ཀྱི་འདུག་”ཟེར་ནས་ཡེ་ཤེས་མཁའ་འགྲོའི་ལག་པ་ནས་བཟུང་སྟེ་ཁོ་ཚོ་ཤར་
གྱི་གཟིམ་ཆུང་ཉི་འོད་འཁྱིལ་དུ་འཁྲིད། གཟིམ་ཆུང་དེ་ནི་ཀ་གཉིས་མ་ཞིག་
ཡིན་ཅིང་། སྐུ་མགྲོན་ཁ་ཆེ་དང་བལ་པོ་ཁ་ཤས། དེ་མིན་ཚོང་པ་རེ་གཉིས་མ་
གཏོགས་སླེབས་མེད་སྟབས་ཁོ་ཚོ་ནི་གཉིས་རེ་གསུམ་རེ་ཙམ་ཕན་ཚུན་སྐད་ཆ་
བཤད་ནས་བསྡད་འདུག སྐབས་དེར་ལྷ་ལྕམ་སྐུ་ཞབས་ཀྱིས་སྐུ་མགྲོན་ཁྲིད་དེ་
88ལེའུ་དྲུག་པ། གསོལ་ཚིགས་དང་མིག་ཆུ།
འོང་བ་མཐོང་བས་ཚང་མ་ཡར་ལངས་ཏེ་བལ་པོས་ལག་པ་གཉིས་ཀྱིས་ཐལ་མོ་
སྦྱར་ནས་“ན་མ་སི་ཏི་”ཟེར་བ་དང་ཁ་ཆེས་ལག་པ་གཡོན་མས་གཡས་པའི་གྲུ་
ཚིགས་སུ་འཆང་བ་དང་ལག་པ་གཡས་པ་གདོང་གི་མདུན་དུ་ཁྱེར་ནས་མགོ་ཡང་
སྒུར་ཙམ་བྱེད་བཞིན་“ས་ལམ་”ཟེར་ནས་ཆ་ལུགས་སོ་སོའི་གུས་བཏུད་འདྲ་
མིན་ཞུས་རྗེས་ལྷ་ལྕམ་སྐུ་ཞབས་ཀྱིས་“ཟོག་བདག་ལགས་དང་འབའ་ཡི་ལགས་
ཚོ་སྤྲོ་པོ་བྱས་ནས་བཞུགས་རོགས་གནང༌། ཚོང་དཔོན་དགྲ་ལྷ་ལགས་ཏོག་ཙམ་
ཞིག་ནས་གཟིམ་ཆུང་རབ་གསལ་ལ་སྐུ་རྩེད་གནང་བར་ཕེབས་ཨང་། ལྷན་རྒྱས་
བཞུགས་གདན་འཇགས། ཨ་ཅག་གསལ་སྒྲོན་ལགས་ང་ཚོ་གཟིམ་ཆུང་ཀུན་
སྐྱིད་དུ་ཕེབས་”ཟེར་ནས་གསལ་སྒྲོན་ལགས་དང་ཡེ་ཤེས་མཁའ་འགྲོ་ཁྲིད་དེ་
གཟིམ་ཆུང་ཀུན་སྐྱིད་དུ་སླེབས། གཟིམ་ཆུང་དེ་ཡང་གཟིམ་ཆུང་ཉི་འོད་འཁྱིལ་
དང་འདྲ་བའི་ཀ་གཉིས་མ་ཞིག་ཡིན་ལ། འདི་ནང་ལྕམ་དང་སྲས་མོ་མང་པོ་
ཞིག་འདུག་པས་ཆེད་མངགས་སྐུ་སྐྱེས་མའི་བཞུགས་ཡུལ་ཡིན་པ་གསལ་པོ་རེད།
ཨ་ ཅག་ གསལ་ སྒྲོན་ ལགས་ སླེབས་ པ་ དང་ སྦག་ ཆེན་ རྒྱག་ མཁན་ ཁ་ ཤས་ མ་
གཏོགས་དེ་མིན་རྣམས་ཀྱིས་འཚམས་འདྲིའི་སྐད་ཆ་རེ་གཉིས་བཤད་པ་དང་།
གསལ་སྒྲོན་ལགས་ཀྱིས་ཚང་མར་ཕྱག་འབུལ་དང་བཅས་གུས་ཞབས་ཆེན་པོས་
དྲི་ལན་ཕུལ། དཔལ་ལྡན་ནི་སྒོ་འགྲམ་དུ་ལངས་བསྡད་ཡོད་པས་ཞབས་ཕྱི་ཞིག་
གིས་“བུ་ལགས། ཤོད་ལ་བཞུགས་པར་ཕེབས་”ཟེར་ནས་བར་ཐོག་གི་ཞབས་
ཕྱི་ཁང་ལ་འཁྲིད། ལྷ་ཅམ་སྐུ་ཞབས་ཀྱིས་གསལ་སྒྲོན་ལགས་ཀྱི་འགྲམ་དུ་བསྡད་
དེ་“གསལ་སྒྲོན་ལགས། ཁ་སེང་ངས་བཀའ་མངགས་ ཞུས་ པའི་ རྒྱ་ ཟོག་ དེ་
རྣམས་དམ་དོན་གནང་སྟབས་དངོས་འབྲེལ་ཧ་ཅང་འདོད་པར་འགྲོ་པོ་བྱུང་།
ཐུགས་རྗེ་ཆེ། ཚོང་རྩིས་ཞུ་འཕྲོ་རྣམས་སང་གནངས་ཕྱག་མཛོད་ལགས་ཕར་
བཏང་སྟེ་ ལྗགས་རྩིས་ ཞུས་ཆོག དེ་མིན་ཇོ་ལགས་མདའ་དཔོན་ གྱིས་ ཀྱང་
89གཙུག་གཡུ།
ཚོང་
བཀའ་མངགས་ཞུས་པ་རྣམས་དམ་དོན་གནང་བྱུང་གསུང་གི་འདུག
དཔོན་དགྲ་ལྷར་ཐུགས་རྗེ་ཆེ་གསུང་རོགས་གནང་”ཞེས་ཟེར་བར་གསལ་སྒྲོན་
ལགས་ཀྱིས་ལག་པ་གཉིས་ཕུར་ཕུར་བྱེད་བཞིན་དུ་མགོ་སྒུར་སྒུར་བྱས་ཏེ་“ལྷ་
ལྕམ་སྐུ་ཞབས། འདི་འདྲ་བཀའ་གནང་ག་ནས་དགོས། ང་ཚོའི་བལ་ཚོང་དང་
དངུལ་བརྗེས་སོགས་གང་ཅིའི་ཐད་ལ་སྔར་ནས་ད་བར་གཟིམ་ཤག་ཧ་ཅང་སྐུ་
དྲིན་ཆེན་པོ་ཡིན་པ་མ་ཟད། ད་རེས་སྐུ་ངོ་ས་དབང་ཆེན་མོས་བཀའ་མངགས་
གནང་བའི་མགུལ་གཡུ་དེ་ཡང་མ་གཞི་ལྔ་དྲུག་ཙམ་ཕུལ་ཡོད་ཀྱང་འདོད་པར་
འགྲོ་བ་གཅིག་ཀྱང་བྱུང་མ་སོང་བས་ང་གཉིས་གཉིས་ཀ་བློ་ཕམ་ཆེན་པོ་བྱུང་།
ཚོང་དཔོན་གྱིས་རྗེས་སུ་ས་དབང་ཆེན་མོར་ལུང་པར་ཐོན་རྒྱུ་མེད་པའི་མགུལ་
གཡུ་བོད་གཡུ་ཞིག་སྒྲུབ་ཐུབ་པ་བྱེད་ཀྱི་ཡིན་གསུང་གི་འདུག རྗེས་སུ་གཟིམ་
ཤག་གི་ཐུགས་མཁོ་སྒྲུབ་དགོས་རིགས་དང༌། རྒྱ་གར་དང་བྱང་སོགས་ལ་གཟིམ་
ཤག་གི་ཕྱག་བལ་ལ་སོགས་པའི་སྐུ་ཚོང་གང་ཡོད་ཀྱང་ང་ཚོས་ཞུ་དང་མི་ཞུ།
ཐུགས་རྗེ་ཆེ་ག་ནས་གསུང་དགོས། ཞབས་ཕྱི་ང་ཚོས་མ་ཞུས་ན་སུས་ཞུ་”"ཞེས་
གུས་གུས་ཞུམ་ཞུམ་གྱིས་ལབས་པས། ལྷ་ལྕམ་སྐུ་ཞབས་ནས་དགའ་སྤྲོའི་ཁོག་
འཛུམ་དང་བཅས་ཏེ་“ཐུགས་རྗེ་ཆེ། རྗེས་མ་བཀའ་མོལ་ཞིབ་ཆ་ཞུ་གི་ཡིན།
དེ་རིང་ ལྷོད་ ལྷོད་བྱས་ ནས་བཞུགས་ རོགས་གནང་” ཞེས་ཟེར། ཞལ་ཏ་མ་
འགའ་རེས་གསོལ་ཇ་དང་འགའ་རེས་ཤིང་ཁྲོལ་ནང་དུ་ཁ་སུར་དང༌། ཆི་བི་ཁ།
ཤེལ་ཀ་ར། མངའ་རིས་ཁམ་བུ། ཉ་བྱེ་རིལ། ཁམ་སྟར། སྦོ་ལུགས། ཏན་
ཞིམ་ལ་སོགས་པའི་ཞལ་ཏོག་འདྲ་མིན་སྣ་ཚོགས་ཕུལ་ལོ།
དཔལ་ལྡན་ནི་ཞབས་ཕྱི་ཁང་ལ་སླེབས་དུས་ཐ་མག་གང་ཟའི་དུ་བའི་ཁྲོད་
དུ་སྐུ་དྲག་གི་ཞབས་ཕྱི་སོག་ཞྭ་གྱོན་པ་ཁ་ཤས་ཤོ་རྒྱག་བཞིན་འདུག་པས་“དགུ་
དགུ་……དགུ་ཚིགས་སྐྱ་མོ་གནམ་གྱི་སྐ་རགས་ཡིན། གནམ་ལ་སྐ་རགས་མེད་
90ལེའུ་དྲུག་པ། གསོལ་ཚིགས་དང་མིག་ཆུ།
ན་སྦོ་ལུག་ཡིན་"ཟེར་བ་སོགས་པའི་ཤོ་བཤད་ཀྱི་སྐད་སྒྲས་ཁེངས་ནས་བསྡད་
འདུག་ལ། འགའ་རེ་ནི་ཤོ་རྒྱག་སར་ལྟད་མོ་ལྟ་བ་དང་ཇུས་འདོན་བྱེད་བཞིན་
ཡོད་པ་ཕུད། དེ་བྱིངས་ནི་གདན་གྲལ་ལ་བསྡད་ནས་ཇ་འཐུང་བཞིན་འདུག
དཔལ་ལྡན་གྱིས་གདན་གྲལ་གྱི་མཐའ་མཇུག་ཏུ་བསྡད་ནས་ཇ་ཕོར་པ་དོ་ཙམ་
བཏུངས་ཟིན་རྗེས་བསམ་བློ་འདི་ལྟར་འཁོར་རོ། དེ་རིང་ཉིན་གང་ཞབས་ཕྱི་
ཁང་འདིའི་ནང་དུ་བསྡད་ན་སྐུ་ངོ་རྫོང་རྩད་གཅོད་མི་ཐུབ་ངེས་ཅན་རེད། ཨ་
ཅག་གསལ་སྒྲོན་ལགས་ཀྱིས་ཡེ་ཤེས་མཁའ་འགྲོར་བྱེད་འདོད་མེད་པའི་ངོ་ཚ་
ཁྲེལ་མེད་ཀྱི་ལས་ཀ་དེ་འདྲ་དབང་ཤེས་ཀྱིས་བྱེད་དུ་བཅུག་ན། ཡི་ཤེས་མཁའ་
འགྲོ་ནི་ཏན་ཏན་སྡུག་བསྔལ་ཆེན་པོ་ཡོང་ངེས་རེད། ང་ལྟ་བར་འགྲོ་འོ་སྙམ།
དཔལ་ལྡན་ལ་བསམ་བློ་འདི་ལྟར་འཁོར་མཚམས་སུ་སེམས་པ་ཟང་ཟིང་དུ་གྱུར་
ནས་གདན་ཐོག་ ཏུ་ སྡོད་ ཐབས་ བྲལ་ ཏེ་ ཡར་ལངས་ནས་ ཐོག་ཀཪ་ སོང་བས་
ཞབས་ཕྱི་དང་ཞལ་ཏ་མ་མང་པོ་ཞིག་ལག་པར་གསོལ་ཇའི་ཞལ་དཀར་དང་།
ཞལ་ཏོག་ལ་སོགས་པ་འདྲ་མིན་ཁུར་ཏེ་གཟིམ་ཆུང་ཁག་དང་། གསོལ་ཐབ།
ཞལ་ཏོག་ཁང་བཅས་ཀྱི་བར་ལ་བྲེལ་བ་འཚུབ་འཚུབ་ཀྱིས་ཕར་རྒྱུག་ཚུར་རྒྱུག་
བྱེད་པ་མཐོང་། དཔལ་ལྡན་གྱིས་ཀྱང་གསོལ་ཐབ་ནང་ལ་འཛུལ་ཏེ་གསོལ་ལྡིར་
ཞིག་ཁུར་ཏེ་ཞལ་དཀར་འཁུར་བའི་ཞབས་ཕྱི་ཁ་ཤས་ཀྱི་རྗེས་སུ་བསྙེགས་ནས་
གཟིམ་ཆུང་ཀུན་སྐྱིད་དུ་སླེབས་རྗེས་སྐུ་མགྲོན་ཚོའི་ཞལ་དཀར་སྟོང་པ་ཡོངས་
རྫོགས་ནང་དུ་གསོལ་ཇ་གང་རེ་ཞུས། གསོལ་ལྡིར་དེ་མེ་ཕོར་ཐོག་ཏུ་བཞག་སྟེ་
ཞལ་ཏ་མ་དང་ཞབས་ཕྱི་གཞན་ལ་ཧུར་བརྩོན་གྱིས་ལས་ཀ་བྱེད་རོགས་བྱས།
ཡུད་ཙམ་ཞིག་ནས་ཞབས་ཕྱི་དེ་རྣམས་ཀྱི་ལས་རོགས་སུ་གྱུར་ནས་ཁོ་ཚོས་དགའ་
པོ་བྱེད་པ་མ་ཟད། དེ་མིན་གྱི་གཙོ་བོའི་གཟིམ་ཆུང་ཁག་གཞན་ལའང་འཛུལ་
ནས་ཞབས་ཕྱི་རྣམས་ལ་གོང་མཚུངས་ཀྱི་རོགས་པ་བྱས་པ་བརྟེན། གཟིམ་ཆུང་
91གཙུག་གཡུ།
སོ་སོར་གཏན་འཁེལ་གྱི་ཞབས་ཞུ་བྱེད་མཁན་ཞབས་ཕྱི་དང་ཞལ་ཏ་མ་ཁ་ཤས་
རེ་ཡོད་ཀྱང་། དཔལ་ལྡན་ནི་སྤྱི་ཡོངས་ཀྱི་ལས་རོགས་དང་ལག་གཡོག་ཧུར་པོ་
ཞིག་ཆགས་པ་རེད། ཞོགས་པའི་རིང་ལ་སྐུ་མགྲོན་ཕེབས་ཐག་མ་ཆོད་པར་ལ་
ལ་ནི་མདུན་དུ་འགག་པ་དང༌། དེ་རྗེས་མགྲོན་གཉེར། དེ་བཞིན་ཞབས་ཕྱི་ལྔ་
དྲུག་ཙམ་ཁྲིད་དེ་རྟ་ཞོན་ནས་ཡོང་བ་དང༌། ལ་ལ་ནི་གཟིམ་དཔོན་གཉིས་རེ་
ཙམ་གྱིས་ཕྱག་འདྲེན་ཞུས་ནས་ཡོང་བ། ཡང་ཁ་ཤས་ནི་གཡོག་པོ་གཅིག་རང་
ཁྲིད་དེ་ཡོང་བ། དེ་རྣམས་ནི་འགའ་རེ་ཞྭ་མོ་ལྕགས་མདའ་དང་མཛོད་གོས་
སེར་པོའི་ཕྱུ་ཆེན་གྱོན་པ། འགའ་རེ་ནི་གྲྭ་ཆས་སྤྲས་པ། ཁ་ཅིག་ནི་ཤད་མ་ནག་
པོའི་ཕྱུ་ཆེན་དང་ཞྭ་མོ་འབོག་ཐོ་གྱོན་པ། བུད་མེད་ཚོ་ནི་གསེར་དངུལ་དང་།
གཡུ་བྱུར། མུ་ཏིག ཕ་ལམ་ལ་སོགས་པའི་རིན་པོ་ཆེའི་རྒྱན་གྱིས་བརྒྱན་པ་
སོགས་གོ་གནས་དང་ཆ་ལུགས་འདྲ་མིན་སྣ་ཚོགས་ཀྱི་སྐུ་མགྲོན་བར་མ་ཆད་པ་
སླེབས། སྐུ་མགྲོན་ཆེ་གྲས་ལ་ས་དབང་ཆེན་མོས་བསུ་བ་བྱེད་པ་དང་། དེ་འོག་
ལ་ཕྱག་མཛོད་ཀྱིས་བསུ་བ་བྱེད་པ། དེ་བྱིངས་སྐུ་མགྲོན་མང་ཆེ་བར་མགྲོན་
གཉེར་གྱིས་བསུ་བ་བྱས་ནས་གཟིམ་ཆུང་ཁག་སོ་སོར་གདན་འདྲེན་ཞུས། སྐུ་
མགྲོན་བསུ་བ་ཞུ་བའི་ཡར་འགྲོ་མར་འགྲོའི་ཟིང་ཆ་ཆེ་བ་འཇགས་པའི་མཚམས་
སུ་ཉིན་དགུང་གསོལ་ཚིགས་ཀྱི་དུས་སུ་ཉེ་བས་གཟིམ་ཆུང་ཁག་གི་ཞབས་ཕྱི་ཚོ་
གསོལ་ཚིགས་སྒྲིག་གཤོམ་གྱི་བྲེལ་བ་ཚུགས།
ཉིན་དགུང་གསོལ་ཚོགས་ནི་བོད་ཟས་ཡིན་པས་དང་པོ་གསོལ་ལྕོག་ཐོག་
ཏུ་ཤ་སྐམ་པོ་དང་། སེ་པན། དཀར་རྒྱུ། སྒོང་འབྲས། གློ་བ། མཆིན་པ།
ཐུད། གཡག་གི་ལྕེ་ལ་སོགས་པའི་སྡེར་མ་དང་གསོལ་བའི་ཞལ་དཀར་བསྒྲིགས་
ཏེ་སྐུ་མགྲོན་ཪེ་ ཪེཪ་གསོལ་རས་རེ་ཕུལ། སྐུ་མགྲོན་ཚོས་གསོལ་རས་པང་དུ་
བཏིངས་ནས་གསོལ་བ་གཡོ་བའི་རིང་ལ་ཞབས་ཕྱི་ཚོས་སླར་ཡང་ཕིང་དང་།
92ལེའུ་དྲུག་པ། གསོལ་ཚིགས་དང་མིག་ཆུ།
E
ལ་ཕུག་སྒོར་བཙོས། ཞོག་གོག ལུག་ཤ་རྡོག་བཙོས། ཤ་རྗེན། ཏིག་ཧྲུག
ཕྱུར་རུལ་ལ་སོགས་པའི་དཀར་ཡོལ་གྱིས་སྒྲོག་ཙེ་ཁེངས་པ་བསྒྲིགས་ཏེ་གསོལ་
ཚིགས་བཏང་བ་དང་། སྐུ་མགྲོན་ཚོ་ཞལ་ལག་བཞེས་ རིང་ ཕྱག་ མཛོད་དང་
མགྲོན་གཉེར་སོགས་ཀྱིས་སྒྲོག་ཙེ་རེ་རེའི་མདུན་དུ་ཕྱིན་ནས་ཞྭ་མོ་ཕུད་དེ་ཕྱག་
འབུལ་ཞུས་ནས་“གསོལ་ཚིགས་མཉེས་པོ་གནང་རོགས་གནང་” ཟེར་བཞིན་
ཞབས་སྐུལ་ཐེངས་མང་ཞུས། གསོལ་ཚིགས་གྲུབ་པའི་རྗེས་སུ་སྐུ་མགྲོན་ཚོ་མུ་
མཐུད་སྦག་ཆེན་དང་། ཤོན་ཕད། མིག་མངས། ཏག་སེ་ལ་སོགས་པའི་རྩེད་
མོའི་བྱེ་བྲག་སྣ་ཚོགས་རྩེ་འགོ་ཚུགས་སོ།
གསོལ་ཚིགས་སུ་ཕྱག་མཛོད་དང་མགྲོན་གཉེར་གྱིས་སྐུ་མགྲོན་ཚོར་མགྲོན་
སྐྱོང་བྱེད་པ་ཕུད། སྐུ་ངོ་མདའ་དཔོན་ནི་ས་དབང་ཆེན་མོའི་ལྷ་ལྕམ་གྱི་གཅེན་
པོ་ཡིན་པར་བརྟེན་ཕྱག་མཛོད་བརྒྱུད་ལས་ཀ་ཡོངས་རྫོགས་བཀོད་འདོམས་
བྱས་ནས་གཟིམ་ཆུང་དང་། གསོལ་ཐབ་སོགས་ལ་ཕར་འགྲོ་ཚུར་འགྲོས་ལྟ་རྟོག་
བཀོད་འདོམས་བྱེད་བཞིན་འདུག སྐུ་མགྲོན་ཡོངས་ཀྱི་དཀྱིལ་ནས་གཟུགས་
སྟོབས་ཆེ་ལ་ཤ་རྒྱགས་ཤིང༌། རྒྱ་ཐེར་རྫ་མདོག་གི་ཕྱུ་ཆེན་གྱོན་པ། ལྷམ་འཇུར་
ཏ་ཡུ་རིང་དང་རྒྱ་དཀར་ཞྭ་མོ་གྱོན་ཏེ་བཟོ་ལྟ་ལ་བལྟས་ན་ཚོང་དཔོན་ཞིག་དང་
འདྲ་བའི་སྐུ་མགྲོན་ཞིག་འདུག་པ་དེ་ལ་སྐུ་ངོ་མདའ་དཔོན་གྱིས་ “ གྲོགས་པོ་
དབང་རྒྱལ་ལགས་”ཟེར་ནས་དགའ་སྣང་ཆེན་པོ་བྱེད་པའི་ཐོག་དམིགས་བསལ་
གྱི་མགྲོན་སྐྱོང་བྱེད་ཀྱིན་འདུག དབང་རྒྱལ་གྱིས་ཀྱང་རང་ཉིད་སྐུ་མགྲོན་གཙོ་
བོ་ཞིག་ཡིན་པ་ལྟ་བུའི་སྤོབས་ཉམས་ཀྱིས་སྐབས་འགར་ཧ་ཧ་ཧ་ཞེས་གད་མོ་
དགོད་པ་དང་། སྐད་ཆ་ཤོད་དུས་ཀྱང་གཞན་ལས་སྐད་ཤུགས་ཆེ་བ། སྐབས་
འགར་ཧམ་པ་ཆེན་པོས་ཞབས་ཕྱི་ཚོར་“གསོལ་ཇ་ཁྱེར་ཤོག་”“བཞེས་ཟས་ཁྱེར་
ཤོག་”ཟེར་བ་ལ་སོགས་པའི་གཡོག་པོ་བསྐུལ་བ་བཅས་ཀྱིས་རྐྱེན་པས་སྐུ་མགྲོན་
93གཙུག་གཡུ།
དང་ཞབས་ཕྱི་ཚང་མས་མི་དེ་ནི་ཧ་ཅང་གི་མཐོང་མི་འདོད་པ་ཞིག་སྣང་ཡང་།
ས་དབང་ཆེན་མོའི་ལྷ་ལྕམ་གྱི་གཅེན་པོ་སྐུ་ངོ་མདའ་དཔོན་གྱི་གཟིགས་སྐྱོང་ཆེན་
པོ་ཐོབ་སྟབས་སྐུ་མགྲོན་འགའ་རེས་རྩ་བ་ནས་རྒྱུས་མངའ་མེད་ཀྱང་“དབང་
རྒྱལ་ལགས་ཀྱི་སྐུ་གཟུགས་དེ་འདྲའི་སྟོབས་ཆེ་བ་ལ་”“དབང་རྒྱལ་ལགས་ཐུགས་
སྣང་སྤྲོ་པོ་འདུག་པས་ཏན་ཏན་སྐུ་ཚེ་རིང་པོ་ཡོང་གི་རེད་”ཟེར་བ་སོགས་པའི་
ཀ་བཞི་གདུང་བརྒྱད་ཀྱི་གཟིམ་ཆུང་རབ་གསལ་ནི་གཟིམ་ཆུང་ཉི་འོད་
སྤྲེལ་ལད་ཤོད་པར་བྱེད།
འཁྱིལ་དང་ཀུན་སྐྱིད་གཉིས་ཀྱི་དཀྱིལ་དུ་གནས་ཡོད་ཅིང་། རྣམ་ཀུན་སྐུ་ངོ་ས་
དབང་ཆེན་མོའི་མཛད་སྒོ་ཚུགས་ཡུལ་དང་སྐུ་མགྲོན་ལ་སྣེ་ལེན་ཞུ་སའི་གཙོ་བོའི་
གཟིམ་ཆུང་ཡིན་པས་ཤེལ་གླིང་མང་ལ་མཐོང་རྒྱ་ཆེ་བའི་ཁར་པང་གཅལ་ཡིན་
གཤིས་དབྱར་ཁ་བསིལ་ལ་དགུན་ཁ་དྲོ་བ་དང་། གཟིམ་ཆུང་གཡས་གཡོན་གྱི་
ཞལ་བར་ཚོན་རྩིས་ལེགས་པར་བརྒྱན་པ། ཀ་བ་བཞི་པོའི་གཞུ་སྟེང་དུ་སྟག
སེང་། ཁྱུང་། འབྲུག་ལ་སོགས་པའི་གཟུགས་སྣང་འབུར་ཐོན་དུ་བརྐོས་ཡོད་
པ། དེ་བཞིན་གཞུ་རིང་དང༌། གཞུ་ཐུང༌། གདུང་མ་བཅས་ཀྱི་ཐོག་ཏུ་མེ་ཏོག་
དང༌། ནོར་བུ་མེ་འབར། ཁྱི་སྣ་ལ་སོགས་པའི་ཤིང་རྐོས་འདྲ་མིན་གྱིས་མཛེས་
པར་བྱས་པ། པང་གཅལ་ནི་ཉིན་ལྟར་རྡོག་ཕྱིས་བརྒྱབ་པས་འོད་ཐིང་ཐིང་དུ་
གྱུར་ནས་མིའི་གཟུགས་སྣང་ཡང་རབ་རིབ་ཏུ་གསལ་བ་ཞིག་འདུག གཟིམ་
ཆུང་དེའི་ནང་དུ་སྒྲོག་ཙེ་བདུན་བརྒྱད་ཙམ་བརྒྱབ་ཡོད་པ་རྣམས་སྐུ་མགྲོན་གྱིས་
ཁེངས། སྟོད་ཀྱི་སྒྲོག་ཙེའི་ཐོག་ཏུ་ས་དབང་ཆེན་མོ་དང༌། སྐུ་ངོ་མི་དཔོན། དེ་
མིན་སྐུ་དྲག་གཉིས་བཅས་ནི་གསོལ་ཚིགས་གྲུབ་སྟེ་སྦག་འགོ་མ་ཚུགས་གོང་དུ་
སྐད་ཆ་ཤོད་བཞིན་འདུག
94
ས་དབང་ཆེན་མོས་སྤོབས་ཉམས་དང་ལྡན་པའི་སྒོ་ནས་“དཀོན་མཆོག་གི་ལེའུ་དྲུག་པ། གསོལ་ཚིགས་དང་མིག་ཆུ།
སྐུ་དྲིན་ གྱིས་ ང་ ནི་ ད་ བར་ གཟུགས་ གཞི་ ཐང་ ཐག་ ཆོད་ བྱུང་ བའི་ ཐོག་ ལ།
གཞུང་ས་དགའ་ལྡན་ཕོ་བྲང་གི་ཞབས་ཞུའི་ཐད་ལའང་འགལ་འཛོལ་ཆེ་རིགས་
གང་ཡང་མ་བྱུང་ཞིང་། ཕ་ཤུལ་བུས་འཛིན་གྱི་མི་ཚང་རྒྱ་ཆེ་ཁུ་མ་འདུས་འདི་
ཡང་འཚོ་འཛིན་ལ་སོགས་པ་གང་ཡང་བརྟེན་མ་དགོས་པར་ད་ཆ་མི་སྨོན་རང་
སྐྱིད་ཀྱི་ཁྱིམ་གཞིས་ཤིག་ཏུ་གྱུར་ཟིན་པ་དང༌། འདིར་བཞུགས་ལྷན་རྒྱས་ཚོས་
ཀྱང་རྟག་ཏུ་ཐུགས་ཁུར་དང་རྒྱབ་སྐྱོར་ལྷོད་མེད་གནང་བར་བརྟེན། དེ་རིང་
དགའ་ཉེ་ཚང་འཛོམས་བྱུང་བ་ལ་ཕྲན་རང་སེམས་པ་ཧ་ཅང་དགའ་པོ་འདུག
ལྷན་རྒྱས་ཐུགས་འདོད་ལྟར་གང་སྤྲོ་སྤྲོ་བྱས་ནས་བཞུགས་རོགས་གནང་”ཞེས་
ཟེར་བ་དང་སྐུ་དྲག་གསུམ་པོ་དེ་འཚང་ཀ་ཤིག་ཤིག་གིས་“ཐུགས་རྗེ་ཆེ་སོང་།
འདི་ལས་སྤྲོ་བ་གང་དགོས།” “སྔར་ནས་གཟིམ་ཤག་སྐུ་དྲིན་ཆེན་པོ་ཡིན་པས།
བཀའ་གནང་དགོས་གང་ཡོད་ལྷུག་པོར་གསུང་རོགས་གནང་”ཟེར་བ་ལ་སོགས་
པའི་སྐད་ཆ་སྙན་པོ་མི་ཉུང་བ་ཞིག་བཤད། དེ་ནས་མི་དཔོན་གྱིས་“ང་ཚོས་
གཟིམ་ཤག་ལ་ཞབས་ཕྱི་ཞུ་རྒྱུ་ནི་ང་ཚོའི་འོས་འགན་ཞིག་རེད། ས་དབང་ཆེན་
མོ་དབུ་འཕང་མཐོ་ལ་མངའ་ཐང་རྒྱས་པ། ཡིད་བཞིན་ནོར་བུའི་གཟིགས་པ་ཆེ་
བ་བཅས་ནི་གཅིག་ནས་སྐུ་ངོ་ཁྱེད་ཀྱི་སྐུ་བསོད་ཆེ་བ་དང་། གཉིས་ནས་ཁྱེད་
ཉིད་ནུས་མཐུ་དང་མཁྱེན་རླབས་འགྲན་ཟླ་བྲལ་བ་བཅས་ལས་བྱུང་བ་རེད་”
ཅེས་ཡིད་སྨོན་ཆེན་པོས་མིག་ལྤགས་གྱེན་དུ་བརྫེས་ནས་བཤད་པས། ས་དབང་
ཆེན་མོས་གློ་བུར་དུ་སྒམ་བརླིང་གཟབ་ནན་གྱི་རྣམ་འགྱུར་ཞིག་བསྟན་ཏེ་“ད་ལྟ་
མི་དཔོན་གྱིས་གསུངས་པ་བཞིན་ང་ནི་བསོད་ནམས་ཆེན་པོ་ཞིག་ཡིན་ཀྱང་།
ཕྱིན་ཆད་གཞུང་ས་དགའ་ལྡན་ཕོ་བྲང་གི་བསྟན་སྲིད་དང་། ཐམས་ཅད་མཁྱེན་
པའི་ཞབས་ཞུའི་དམིགས་རྟེན། དེ་བཞིན་ཕ་ཤུལ་བུས་འཛིན་གྱིས་ཁྱིམ་གཞིས་
འཛིན་སྐྱོང་བྱས་ཏེ་འབངས་འཁོར་གཡོག་གི་མགོ་འདྲེན་དང༌། དགའ་ཉེ་ལྟོས་
95} གཙུག་གཡུ།
བཅས་ལ་འཚོ་སྐྱོང་བྱ་རྒྱུ་བཅས་ཀྱི་རེ་བའི་དམིགས་རྟེན་ཉག་ཅིག་ཏུ་གྱུར་པ་བུ་
འཇིགས་མེད་གྲགས་པ་འདིའི་ཚེ་ལ་བར་ཆད་བྱུང་ཚེ། ‘རིགས་ཀྱི་རྒྱུད་པ་ཆད་
པ་ན། རྩ་བ་བཀོག་པའི་ཤིང་དང་འདྲ། རེ་ཞིག་ལོ་འདབ་ལྡན་གྱུར་ཀྱང་།
རིང་མིན་སྡོང་རྒན་སྐམ་པོར་གྱུར།’ ཞེས་པ་ལྟར་ཆོ་འབྲང་རིགས་རུས་ཀྱི་རྒྱུད་པ་
ཆད་དེ་མི་རབས་ནས་མི་རབས་བར་འཛིན་སྐྱོང་བྱས་པའི་ཁྱིམ་གཞིས་ཆེན་པོ་
འདི་ནི་ལྟག་ཆུ་ ཆད་ པའི་རྫིང་བུ་བཞིན་དུ་སྟོངས་རྒྱུ་ ཡིན་ པ་ སྨོས་ མེད་ རེད།
དེར་བརྟེན་ངས་བུ་འཇིགས་མེད་གྲགས་པ་ལ་ནོར་བུ་བཞིན་དུ་བརྩེ་བ་བྱེད་པ་
དང་། རང་གི་སྲོག་ལྟར་གཅེས་སྐྱོང་བྱེད་ཀྱི་ཡོད་ཀྱང༌། ཉེ་ལམ་ཟླ་ཤས་རིང་ལ་
བུ་ཡི་གདོང་པའི་དགའ་སྤྲོའི་འཛུམ་མདངས་མེ་ཏོག་ཡལ་བ་དང་དལ་འཇམ་
སེམས་རྒྱུད་རླུང་རླབས་ཀྱིས་དཀྲུགས་པ་བཞིན་ཡང་ཡང་སེམས་པ་མི་སྐྱིད་པ་
བྱེད་པའི་ཐོག་ལ། ངའི་གཉིད་ལམ་ཡང་འཁྲུགས་ནས་ཡུན་རིང་སོང་གཤིས།
ཉེ་ཆར་བླ་སྤྲུལ་ཁག་ལ་གསུང་བརྟག་ཞུ་སྐབས་བུའི་ཚེ་ལ་བར་ཆད་འདུག་པས་
ཞབས་བརྟན་མཆོད་འབུལ་བྱེད་དགོས་རིགས་ཕུད། ད་དུང་རིན་ཐང་བྲལ་
བའི་བླ་གཡུ་ཞིག་བྱུང་ན། བླ་འགུག་ཚེ་འགུག་གི་སྒྲུབ་ཞག་མཛད་དེ་སྐེ་ལ་
བཏགས་ཚེ་བར་ཆད་སེལ་གྱི་རེད་གསུང་གི་འདུག འོན་ཀྱང་ད་བར་བློ་ལ་འགྲོ་
བའི་གཡུ་འོས་པ་ཞིག་ལག་པར་ཐེབས་མ་བྱུང་། ངའི་བུའི་བླ་གཡུ་བྱེད་རི་བའི་
བོད་གཡུ་སྤུས་དག་འདྲ་འདུག་ན་གྲོགས་མཆོག་ལྷན་རྒྱས་ཚོས་ང་ལ་སྟོན་རོགས་
གནང་། བུའི་བླ་སྲོག་གི་ཆེད་དུ་འདོད་བློ་ཁེངས་ཤིང་ངོ་མཚར་ལྡན་པའི་གཡུ་
ཞིག་ལག་ པར་ ཐེབས་ ན་ རིན་ གོང་ ལ་ འཛེམ་ རྩིས་མེད། དེ་ དོན་ ཚང་ མས་
དགོངས་འཇགས་གནང་ རོགས་གནང༌། ད་ང་ཚོ་མུ་ མཐུད་ ནས་ ཕྱག་ སྦག་
གནང་ན་སྤྲོ་བ་མི་འདུག་གམ་”ཞེས་ཟེར་མཚམས་སུ་ཞབས་ཕྱི་ཚོས་གསོལ་ཇ་
བཏེགས་པ་དང་དུས་འཁེལ་ཏེ་སྐུ་ངོ་མི་དཔོན་གྱིས་སྐུ་མགྲོན་གཞན་དང་འདྲ་
96ལེའུ་དྲུག་པ། གསོལ་ཚིགས་དང་མིག་ཆུ།
བར་ལག་པ་གཡས་པས་ཇ་འཐུང་བཞིན་དུ་ལག་པ་གཡོན་པས་སྦག་ཆེན་དཀྲུག་
དཀྲུག་གཏོང་བ་དང་ཆབས་ཅིག་ཏུ་ཧ་ལས་ཧོན་ཐོར་གྱི་རྣམ་འགྱུར་ཞིག་བསྟན་
ཏེ་“ཨ་ཙི་ཙི་ལོ་ཤས་ཀྱི་སྔོན་དུ་ཉིན་ཞིག་ང་མཆོད་མཇལ་ལ་འགྲོ་སྐབས་ཇོ་བོའི་
སྐུ་མདུན་གྱི་མཎྜལ་ཐོག་ཏུ་སྣུམ་ཞག་ཅན་གྱི་བོད་གཡུ་གྲུ་དམར་དོ་ལོ་ལས་ཀྱང་
མཚར་བ་ཞིག་འདུག དེ་ལྟ་བུའི་གཡུ་ཡག་པོ་ཞིག་ངས་མི་ཚེ་གཅིག་ལ་མཐོང་
མ་མྱོང་། གཡུ་དེའི་གཟི་མདངས་དང་མཚར་ཆོས་ལ་ཧ་མ་ལས་མཁན་སུ་ཡང་
མི་འདུག གཡུ་དེ་འདྲ་ཞིག་བྱུང་ན་དེའི་སྤུས་ཚད་དང་ཆེ་ཆུང་གང་ཅིའི་ཐད་
ནས་བཤད་ཀྱང་། ལྷ་སྲས་སྐུ་ཞབས་ཀྱི་བླ་གཡུ་གནང་ན་མི་འོས་པ་གཏན་ནས་
མི་འདུག དེ་ལྟ་བུའི་གཡུ་ནི་ཧ་ལམ་མཐོང་ཁག་པོ་རེད། ལྷ་སྲས་འཇིགས་
མེད་གྲགས་པ་ལགས་ལ་དེ་ལས་སྤུས་དག་པ་ཞིག་མ་བྱུང་ན་ཡང་། དེ་དང་འདྲ་
བའི་བླ་གཡུ་ཞིག་མ་བྱུང་ན་ག་ནས་འགྲིགས། ང་ཚོས་བཙལ་འཚོལ་ཞུས་ཆོག་”
ཟེར་བ་དང་། གཡས་ཀྱི་སྦག་རོགས་སྐུ་དྲག་དེས་“སྐུ་ངོ་མི་དཔོན་གྱིས་གསུངས་
པའི་གཡུ་དེ་འདྲ་ཞིག་ང་མཆོད་མཇལ་ལ་འགྲོ་དུས་དོ་སྣང་བྱུང་མི་འདུག གཡུ་
དེ་འདྲ་ཞིག་སུས་ཕུལ་བ་ཡིན་ནམ། རྗེས་མ་མཆོད་མཇལ་ལ་འགྲོ་དུས་གཟབ་
གཟབ་བྱས་ནས་ལྟ་གི་ཡིན་”ཟེར་བས། མི་དཔོན་ཧ་ཧ་ཞེས་གད་མོ་ཤོར་ཏེ་“སྐུ་
ངོ་ཁྱེད་རང་ཕྱིས་དྲགས་པ་རེད། གཡུ་དེ་ནི་ཐོག་མ་ཁམས་པ་ཕ་བུ་གཉིས་ཀྱིས་
ཇོ་བོའི་སྐུ་པང་དུ་ཕུལ་འདུག རྗེས་སུ་སྐུ་གཉེར་དཔོན་གྱིས་མཎྜལ་ཐོག་ཏུ་ཕུལ་
བ་དང་། དེ་ནས་ཉིན་གསུམ་ལས་མ་སོང་བར་གཡུ་དེ་ནི་ག་སོང་འདིར་སོང་
མེད་པར་ཡལ་བ་ལྟར་བོར་བརླག་སོང་འདུག སྐུ་གཉེར་དཔོན་གྱིས་ཇོ་ཁང་གི་
སྐུ་གཉེར་ཚང་མ་བསྐོངས་ནས་ཞིབ་རྩད་བྱེད་དུས། ཁ་ཤས་ཀྱིས་ཕལ་ཆེར་
དཀོན་མཆོག་གིས་བཞེས་པ་ཡིན་གྱི་རེད་ཟེར་བ་སོགས་པ་འདྲ་མིན་སྣ་ཚོགས་
ཤོད་མཁན་བྱུང་སྟེ་ག་ཚོད་བཙལ་ཡང་མ་རྙེད་སྟབས། མཐར་ཇོ་ཁང་གི་སྐུ་
97གཙུག་གཡུ།
གཉེར་གཅིག་ཕྱིར་འབུད་བྱས་འདུག ད་ལྟ་སྐུ་ངོ་གཟིགས་པར་ཕེབས་ན་གཡུ་
འཇོག་སའི་ཤུལ་མ་གཏོགས་གཡུ་གཟིགས་ཐུབ་ཀྱི་མི་རེད་”ཅེས་གད་མོ་དགོད་
བཞིན་དུ་བཤད་པས། ཚང་མ་ཧ་ཧ་ཧ་ཟེར་གད་མོ་དགོད་ བཞིན་ དུ་ སྔར་
བཞིན་སྦག་རྩེད་ལ་རོལ།
སྐབས་དེར་ དཔལ་ ལྡན་ ནི་ གཟིམ་ ཆུང་ རབ་ གསལ་ དུ་ སྐུ་ མགྲོན་ ཚོར་
གསོལ་ཇ་དང་ཞལ་ཏོག་འབུལ་རོགས་བྱེད་བཞིན་ཡོད་པས་སྐུ་ངོ་མི་དཔོན་གྱིས་
པ་ཕ་འདས་པོས་ཇོ་བོར་ཕུལ་བའི་གཙུག་གཡུ་དེའི་སྐོར་ཤོད་ཀྱི་ཡོད་པ་ཐོས་
སྟབས་ཡིད་གཟབ་ཀྱིས་ཉན་འཇོག་བྱས་པ་དང་། གཙུག་གཡུ་དེ་ནི་དཀོན་
མཆོག་གིས་བཞེས་པ་རེད་ཟེར་བ་ཐོས་སྐབས་སེམས་ཀྱི་གཏིང་དུ་དགའ་ཚོར་
ཆེན་པོ་སྐྱེས་ཏེ་ང་ལ་བདེ་སྐྱིད་འཐོབ་པའི་ཆེད་དུ་པ་ཕ་དམ་པ་དེས་དཀའ་ངལ་
དེ་ལྟ་བུ་བརྒྱབ་སྟེ་ཨ་མའི་ཁ་ཆེམས་བཞིན་དུ་གཙུག་གཡུ་ཇོ་བོར་ཕུལ་བ་དང་།
ད་ཆ་དེ་ནི་འགྲོ་ས་མ་ནོར་བར་དཀོན་མཆོག་གིས་བཞེས་ཡོད་ན་དེ་ལས་ཡག་པ་
གང་དགོས། གལ་ཏེ་ཨ་མ་དང་པ་ཕ་གཉིས་བསྡད་ཡོད་ན་གཏམ་བཟང་འདི་
གོ་དུས་དགའ་པོ་ག་ཚོད་ཡོང་གི་མ་རེད་དམ་བསམས་ནས་དགའ་སྐྱོ་གཉིས་ལྡན་
གྱི་ཚོར་བ་སྐྱེས་ཏེ་ཡང་འདི་སྙམ་དུ་བསམས་སོ། ངའི་ཕ་མ་གཉིས་ཀ་སྟོན་རྒྱུ་
མེད་པ་དང་། ཞལ་བཞུགས་སྐབས་སུའང་རང་ཉིད་ལོ་ན་ཕྲ་བས་གཡོག་པོ་
ཡག་པོ་རྒྱུག་རྒྱུ་བྱུང་མ་སོང་བས་ད་ཕྱིན་པ་ཕའི་ཁ་ཆེམས་རྣམས་ངེས་པར་དུ་
འགྲུབ་པ་བྱེད་དགོས་བསམས་ནས་སྐུ་ངོ་རྫོང་བཙལ་འཚོལ་བྱེད་ཆེད་སྐུ་མགྲོན་
དབར་གྱི་སྐད་ཆ་ཤོད་རེས་བྱས་པ་རྣམས་ལ་དེ་བས་ཀྱང་ཡིད་གཟབ་ཀྱིས་དོ་
སྣང་བྱས་པ་རེད།
སྐུ་མགྲོན་རྣམས་རྩེད་མོར་མགོ་འཁོར་བའི་རིང་ལ་དཔལ་ལྡན་གྱིས་ལྷ་
སྲས་འཇིགས་མེད་གྲགས་པ་དང་བུ་མོ་ཡེ་ཤེས་མཁའ་འགྲོ་གཉིས་ལ་དོ་སྣང་བྱེད་
98ལེའུ་དྲུག་པ། གསོལ་ཚིགས་དང་མིག་ཆུ།
སྐབས། ཡེ་ཤེས་མཁའ་འགྲོ་ནི་གཟིམ་ཆུང་ཀུན་སྐྱིད་དུ་ལྷ་ལྕམ་དང་ལྕམ་ཆུང་
༴
ཁ་ཤས་ རྩེད་ མོ་ རྩེ་ སར་ ལྟད་ མོ་ བལྟས་ནས་བསྡད་
ཡོད་པ་དང་། ཡང་ཡང་
ལྷ་
དཔལ་ལྡན་ལ་ལྟ་ཙམ་ལྟ་ཙམ་བྱས་ནས་དངངས་འཚབ་དང་། ཞེད་སྣང་། སྐྱོ་
སྣང་བཅས་འཛོམས་པའི་རྣམ་འགྱུར་ཉམ་ང་བ་ཞིག་བསྟན་ནས་འདུག
སྲས་འཇིགས་མེད་གྲགས་པ་ནི་ཞབས་སྡོད་ཞུ་གྲབས་ཡོད་སྟབས་སྐྲ་བསགས་
ནས་སྐྲ་ལོ་ཕྲག་པའི་ཐོག་ཏུ་འབྱོར་ཞིང་གོས་ཆེན་རྒྱ་དམར་གྱི་མཚལ་ཕྱུ་མ་ཞིག་
དང་། ཀོ་བ་འབུར་ལའི་ཤོལ་ཙི་ནག་པོ་ཞིག་གྱོན་ནས་གཟིམ་ཆུང་རབ་གསལ་
དུ་སྐུ་དྲག་ཁ་ཤས་དང་མཉམ་དུ་ཏག་སེ་ཆ་འགྲིགས་རྒྱག་བཞིན་ཡོད་པ། ཕྱི་
ཚུལ་ལ་ བལྟས་ ན་ ཁོང་ ནི་ གུས་ ཞབས་ དང་ ལྡན་ པའི་ གཞོན་ ནུ་ ཞིག་ འདུག
དཔལ་ལྡན་གྱིས་ཁོང་གི་གདོང་ལ་ལྟ་བཞིན་དུ་སེམས་ནས་“ལྷ་སྲས་སྐུ་ཞབས།
ང་ཚོའི་ ཡེ་ ཤེས་ མཁའ་ འགྲོར་ གནོད་ པ་ མ་ གནང་ རོགས་ གནང་” ཞེས་ སྨོན་
འདུན་བྱེད་པ་དང་སྦྲགས་གསོལ་ཇའི་ཞལ་དཀར་ཕུལ་བས་ལྷ་སྲས་ཀྱིས་འཛུམ་
འཚེར་འཚེར་བྱེད་བཞིན་དུ་ཇ་བླངས་ནས་བཏུངས་སོ།
དེ་ལྟར་དགོང་དྲོ་ལྷ་སའི་ཆུ་ཚོད་བཞི་དང་ཕྱེད་ཀ་བར་སྐུ་མགྲོན་རྣམས་
རྩེད་མོར་མགོ་འཁོར། དེ་ནས་ཞབས་ཕྱི་རྣམས་བྲེལ་ བ་ འཚུབ་འཚུབ་ཀྱིས་
དགོང་མོའི་གསོལ་ཚིགས་སྒྲིག་གཤོམ་བྱེད་འགོ་ཚུགས། དགོང་མོ་ནི་གསོལ་
སྒྲོག་ཡིན་པས་སྔོན་དུ་གྲང་ཚལ་རིགས་ཀྱི་སྡེར་མ་དང་། དེ་ནས་ཚ་ཚལ་ཞལ་
དཀར་གྱིས་སྒྲོག་ཙེ་ཁེངས། ཞབས་ཕྱི་ཚོ་ནི་སྔོན་དུ་ཇིའི་ཚུན་རྒྱུག་རྒྱུ་དང༌། དེ་
ནས་བཞེས་ཐུག་རྒྱ་ཐུག་གི་གསབ་དཀར་རྒྱུག་པ་སོགས་བྲེལ་འཚུབ་ཀྱིས་གསོལ་
ཚིགས་བཏེགས་ཟིན་ མཚམས། ཕྱག་མཛོད་ཀྱིས་སྒྲ་ སྙན་དང་། ཧུའུ་ཇིན།
ཡང་ཇིན། འཕྲེད་གླིང་། གཡེར་ཁ་ལ་སོགས་པའི་རོལ་ཆའི་བྱེ་བྲག་སྣ་ཚོགས་
འཁུར་བའི་སྐྱེས་པ་གསུམ་དང་བུད་མེད་གསུམ་གཟིམ་ཆུང་དུ་ཁྲིད་ནས་རྩིག་
99གཙུག་གཡུ།
པའི་འགྲམ་གྱི་གདན་དུ་བཞག ཕྱག་མཛོད་ཀྱིས་ས་དབང་ཆེན་མོར་ནང་མའི་
སྐྱིད་སྡུག་གི་གསུང་གཞས་འབུལ་མཁན་དང་འབའ་ཆ་གཏོང་མཁན་འབྱོར་
སོང་ཟེར་བའི་སྙན་སེང་དང་སྦྲགས། གསུང་གཞས་དང་པོ་ག་རེ་འབུལ་དགོས་
མིན་དགོང་སྐོར་ཞུས་རྗེས་རོལ་མོ་བ་ཚོར་“གསུང་གཞས་དང་པོ་བཀྲ་ལ་ཤིས་
པའི་རྒྱང་ གཞས་ འབུལ་ རོགས་” ཞེས་ བརྡ་ བཏང་ བས་ དེ་ མ་ ཐག་ ཏུ་ སྙན་
འཇེབས་རོལ་མོའི་མདངས་དང་གླུ་གཞས་ཀྱི་སྐད་སྒྲས་ཁེངས། དུས་མཚུངས་
སུ་སྤ་ཕྲུག་དང༌། གའུ། ཨ་སྒོར་བཅས་ཀྱི་རྒྱན་ཆས་ལེགས་པར་བརྒྱན་པའི་
ཁྲུང་ཞུ་མ་གཉིས་ནས་གཅིག་གིས་ཁྲུང་རྐྱན་དང་། གཅིག་གིས་དངུལ་ཕོར་ཁྱེར་
ཏེ་སྐུ་ མགྲོན་ རེ་ རེ་ བཞིན་ དུ་མཆོད་ཆང་འདེགས་ སྐབས་ སུ་ འགའ་ རེས་ ཕུད་
གཏོར་བྱས་ནས་འཇོག་པ་དང༌། ལ་ལས་གང་མཉེས། ལས་ལས་ཕྱེད་བཞེས།
ཡང་ལ་ལས་མཉེས་དག་སོགས་ཁྲུང་ཞུ་མའི་ཡང་ཡང་ཨུ་ཚུགས་ཀྱི་འོག་ཏུ་ སོ་
སོའི་འཐུང་ཤེད་ཆེ་ཆུང་ལ་དཔགས་པའི་མཆོད་ཆང་ཞུས། ཡུད་ཙམ་ཞིག་ནས་
སྐུ་མགྲོན་མང་ཆེ་བ་ར་ཕྲན་ཙམ་བཟི་བའི་མཚམས་སུ་ས་དབང་ཆེན་མོའི་གསོལ་
སྒྲོག་ཐོག་ཏུ་སྦག་རྒྱག་མཁན་ཚོ་ཡང་ཚང་མ་ཆང་གིས་ཅུང་ཟད་མྱོས་པར་གྱུར་
ནས་སྦག་མཚམས་བཞག་སྟེ་གཞས་དང་ཞབས་བྲོ་རྒྱག་མཁན་བུད་མེད་གསུམ་
ལ་ལྟད་མོ་བལྟས་ནས་སྡོད་སྐབས་མི་དཔོན་གྱིས་ས་དབང་ཆེན་མོའི་འགྲམ་དུ་ཉེ་
པོར་བཅར་ཏེ་གུས་གུས་ཞུམ་ཞུམ་གྱི་ཐོག་ནས་སྐད་ཤུགས་ཆུང་ངུས་“སྐུ་ངོ་ས་
དབང་ཆེན་མོ། གུས་པས་ཁ་སྔོན་བཀའ་ཤག་ལ་སྐྱིད་གྲོང་གཞིས་ཀ་དང་བདེ་
ལྡན་གླིང་གཞིས་ཀ་གཉིས་ང་ཚོའི་ཕ་གཞིས་ཀྱི་ཁ་སྣོན་དུ་གསོལ་སྩལ་གནང་སྐྱོང་
ཡོད་པའི་སྙན་ཞུ་ཕུལ་བ་དེའི་སྐོར་ལ་ས་དབང་ཆེན་མོས་གུས་པའི་ཞུ་དོན་ལ་རེ་
འབྲས་མྱུར་བར་སྨིན་པའི་སྐྱབས་འཇུག་བཀའ་དྲིན་ཆེ་བ་དང༌། སླད་གུས་རང་
ནས་བཀའ་དྲིན་སྙིང་བཅངས་ཀྱིས་གཟིམ་ཤག་ལ་ཞབས་ཕྱི་ཞུ་དགོས་རིགས་
100ལེའུ་དྲུག་པ། གསོལ་ཆིགས་དང་མིག་ཆུ།
བཀའ་གསུང་ཅི་སྒྲུབ་ཞུས་ཏེ་ཕ་ཚ་བུ་རྒྱུད་ལ་ཁྱབ་པའི་སྐུ་དྲིན་དེར་ངེས་པར་དུ་
དྲིན་ལན་འཇལ་ཐུབ་པ་ཞུ་རྒྱུ་ཡིན་”ཞེས་སྨྲས་པས་ས་དབང་ཆེན་མོ་ནི་ཆང་གིས་
ཅུང་བཟི་བས་གདོང་མདོག་དམར་པོར་གྱུར་ཅིང་བརྗོད་བྱའི་ཚིག་ཀྱང་ཕྲན་བུ་
དིག་པའི་སྒོ་ནས་“མི་དཔོན་ཐུགས་ཁྲལ་མ་གནང་ཨང་། དགོས་དུས་གཉེན་
གྱིས་མ་ཕན་ན། གཉེན་རྒྱ་ཆེ་ཡང་དགོས་པ་ཆུང༌། གྲོགས་མཆོག་མི་དཔོན་
ཁྱེད་ལ་ཕན་པའི་བྱ་བར་ངས་རོགས་པ་མ་བྱས་ན་ཁྱེད་ལ་གྲོགས་པོ་ས་དབང་
ཞིག་ཡོད་པའི་དགོས་པ་མ་ཐོན་པ་རེད། ཡིན་ནའང་གྲོགས་པོ་ཁྱེད་ཀྱིས་མཁྱེན་
གསལ་ལྟར་ ཉེ་ ཆར་ ངའི་ རྩ་ བའི་བླ་ མས་ བུ་ འཇིགས་ མེད་ གྲགས་ པའི་ ཚེ་ ལ་
བགེགས་དབང་བར་ཆད་འདུག་གསུངས་པ་དང་། ཐ་ན་འདོད་པ་ཁེངས་པའི་
བླ་གཡུ་ཞིག་ཀྱང་མ་རྙེད་པར་བརྟེན་ང་རང་ཡང་བླ་གྱར་བ་བཞིན་ཉིན་ལྟར་
གནས་བཟོད་མི་བདེ་བས་བར་སྐབས་བཀའ་ཤག་ཏུའང་བཅར་ཐུབ་མ་སོང་།
དེ་རིང་དགའ་ཉེ་ལྟོས་བཅས་ཚང་མ་གདན་འདྲེན་ཞུས་ཏེ་ཐུགས་སྤྲོ་གཏོང་བའི་
དམིགས་ཡུལ་ཡང་སེམས་པ་ཅུང་ཟད་བག་ཡངས་བའི་ཆེད་དུ་ཡིན། དེ་རྩིས་
གྲོགས་པོ་ཁྱེད་ནས་ཀྱང་ངའི་སེམས་ཀྱི་སྡུག་བསྔལ་འདི་བསང་ཐབས་ལ་རོགས་
རམ་དགོངས་བཞེས་གནང་རོགས་”ཞེས་ཟེར། མི་དཔོན་ནི་ ས་ དབང་གིས་
རང་ལ་གཞིས་ཁག་གཉིས་ཕ་གཞིས་ཀྱི་ཁ་སྣོན་དུ་འཐོབ་རྒྱུར་རོགས་པ་བྱ་རྒྱུ་
ཁས་བླངས་བར་དགའ་ཚོར་དཔག་མེད་བྱུང་སྟེ་ལྷ་སྲས་འཇིགས་མེད་གྲགས་
པར་བླ་གཡུ་ཕུལ་བྱུང་ཞིག་འཚོལ་ཐུབ་ན་ད་ལན་རང་གི་དོན་དག་འགྲུབ་རྒྱུ་
ངེས་གཏན་རེད་སྙམ་ནའང་དེ་ནི་ཧ་ཅང་བསྒྲུབ་པར་དཀའ་བའི་ལས་ཀ་ཞིག་
རེད། གང་ལགས་ཤེ་ན་ད་བར་ཚོང་པ་དང་སྐུ་དྲག་མང་པོ་ཞིག་གིས་གཡུ་འདྲ་
མིན་སྣ་ཚོགས་སྤྱན་བསྟར་ཞུས་ཡོད་ཀྱང་ཐུགས་མགུ་བའི་གཡུ་གཅིག་ཀྱང་མ་
བྱུང་བར་བརྟེན་ངས་ཁོ་ཚོའི་གཡུ་དེ་རྣམས་ལས་མཚར་བ་ཞིག་འཚོལ་ཐུབ་རྒྱུ་ནི་
101གཙུག་གཡུ།
ཁག་པོ་རེད། འོན་ཀྱང་གཞན་གྱིས་རང་ལ་རེ་བའི་བྱ་བ་དེ་མ་བསྒྲུབས་ན་རང་
གི་བྱ་བ་གཞན་གྱིས་ག་ནས་བསྒྲུབ། བླ་གཡུ་ངོ་མཚར་ཅན་ཞིག་བཙལ་འཚོལ་
ཐུབ་མིན་ལ་མ་བལྟོས་པར་རེ་ཞིག་ཁས་ལེན་མེ་ལྟར་ཚ་བ་ཞིག་མ་ཞུས་ན་ངའི་
དོན་ཆེན་འགྲུབ་རྒྱུ་ལ་འགོག་རྐྱེན་ཆེན་པོ་ཞིག་བྱེད་པ་འདུག་བསམས་ཏེ་གདེང་
ཚོད་ཡོད་མདོག་ཁ་པོའི་རྣམ་འགྱུར་ཞིག་བསྟན་ཏེ་“ས་དབང་ཆེན་མོ་མཆོག་ནི་
རྣམ་ཀུན་ནས་གུས་པར་སྐུ་དྲིན་ཆེ་བ་མ་ཟད། ད་རེས་ངའི་ཕ་གཞིས་ཀྱི་དོན་
ཆེན་ཐད་ལའང་ཐུགས་ཁུར་འདི་འདྲ་གནང་བ་ལ་ཐུགས་རྗེ་ཆེ་ཞུ་རྒྱུའི་ཆེད་དུ་
ཞབས་ཕྱི་ཞུ་དང་མི་ཞུ། ཉེ་ཆར་སྐུ་ངོ་ཐུགས་སེམས་མི་སྤྲོ་བའི་ཚུལ་འདི་མཐོང་
བ་ནས་བཟུང་གུས་ཀྱང་ མཚན་མོ་གཉིད་མི་ཁུག་པ་བྱེད་པ་དང་། ། ལྷ་སྲས་
འཇིགས་མེད་གྲགས་པར་བླ་གཡུ་ངོ་མཚར་ཅན་ཞིག་འཚོལ་ཐབས་སུ་ད་ཕན་
དགའ་ཉེ་ངོ་ཤེས་ཚང་མར་མངགས་བྱ་བྱས་ཡོད། གཟིམ་ཤག་གི་སྐུ་དོན་འདི་
ནི་རང་གི་བྱ་བ་ལས་ཀྱང་ལྷག་པར་བརྩིས་ནས་ཞབས་ཕྱི་ཞུ་རྩིས་ཡོད་གཤིས་
ཐུགས་གཡེང་ཡེ་ནས་གནང་མི་དགོས། སྐུ་ངོ་ས་དབང་ཆེན་མོས་ཀྱང་ཕྲན་གྱི་
ཞུ་དོན་ལ་ཐུགས་སུན་དུ་མ་དགོངས་པར་དགོངས་འཇགས་ཡོད་པ་བཀའ་དྲིན་
ཆེ་”ཞེས་ཟེར་བའི་རྗེས་སུ་མི་དཔོན་གྱིས་ཁྲུང་ཞུ་མ་ཞིག་བོས་ཏེ་ས་དབང་ཆེན་
མོར་མཆོད་ཆང་འདེགས་སུ་བཅུག་གོ།
གཟིམ་ཆུང་ཀུན་སྐྱིད་དུ་ལྷ་ལྕམ་སྐུ་ཞབས་ཀྱིས་གཙོས་པའི་ལྕམ་དང་ལྕམ་
ཆུང་། སྲས་མོ་དང་བཅས་པ་ལ་ལ་ཅུང་ཟད་ཆང་གིས་བཟི་སྟེ་ལྷ་ལྕམ་སྐུ་ཞབས་
ཀྱི་ཨུ་ཚུགས་རེ་བསྐུལ་འོག་ཏུ་ལྕམ་ཆུང་རེ་གཉིས་ཀྱིས་འཚེར་སྣང་བྱེད་བཞིན་དུ་
མགོ་སྒུར་སྒུར་བྱས་ནས་རྣམ་ཐར་གཏོང་བ་དང༌། ཨ་ཅག་གསལ་སྒྲོན་ལགས་
ཀྱང་གདོང་ལ་བལྟས་ན་ཆང་གིས་ཕྲན་བུ་མྱོས་ཟིན་ཅིང་། ཉེ་འགྲམ་དུ་གནས་
པའི་བུ་མོ་ཡེ་ཤེས་མཁའ་འགྲོ་ཞེད་སྣང་དངངས་འཚབ་ཀྱི་ངང་ཚུལ་ཞིག་སྟོན་
102ལེའུ་དྲུག་པ། གསོལ་ཚིགས་དང་མིག་ཆུ།
གྱིན་ཡོད་སྟབས་ཅུང་བློ་སྟོབས་སྐྱེ་བའི་ཆེད་དུ་གསལ་སྒྲོན་ལགས་ཀྱིས་བུ་མོས་
ཆང་འཐུང་མི་ཐུབ་པ་དང་འཐུང་འདོད་མེད་པའི་རྣམ་འགྱུར་ལན་མང་སྟོན་པ་
ལ་མ་བལྟོས་པར་མིག་ལོག་ལྟ་བཞིན་དུ་ཨུ་ཚུགས་ཀྱིས་ཡང་ཡང་ཆང་འཐུང་དུ་
བཅུག་པས་ ཡེ་ ཤེས་ མཁའ་ འགྲོའི་ གདོང་ ཡང་ དམར་ པོར་ གྱུཪ་ ཟིན་ འདུག
སྐབས་འདིར་ལྷ་སྲས་འཇིགས་མེད་གྲགས་པ་ལྷ་ལྕམ་སྐུ་ཞབས་ཀྱི་འགྲམ་དུ་ཡོང་
ནས་ཤུབ་བུར་སྐད་ཆ་བཤད་ནས་བསྡད་ཡོད་པ་གསལ་སྒྲོན་ལགས་ཀྱིས་མཐོང་
སྟེ་མགྱོགས་མྱུར་ཡེ་ཤེས་མཁའ་འགྲོར་མཆོད་ཆང་འདེགས་པར་འགྲོ་དགོས་
པའི་མིག་བརྡ་ལན་མང་བཏང་ཡང་། ཡེ་ཤེས་མཁའ་འགྲོ་ནི་མགོ་སྒུར་སྒུར་
བྱས་ཏེ་འགྲོ་རྩིས་མི་བྱེད་པར་བརྟེན་གསལ་སྒྲོན་ལགས་ཁོང་ཁྲོ་ལངས་ཏེ་སྐུ་
མགྲོན་གྱི་དཀྱིལ་དུ་གཤེ་གཤེ་གཏོང་མི་ཕོད་ཀྱང་ངོ་ནག་བསྡུ་བ་དང་མིག་ལོག་
ལྟ་བ་སོགས་མི་འདོད་པའི་རྣམ་འགྱུར་ཤུགས་ཆེན་སྟོན་པ་མ་ཟད། མཐའ་མ་
ཐབས་ཟད་དེ་གློ་བུར་དུ་གདན་ལས་ལངས་ཏེ་ལག་པ་གཡོན་མས་ཆང་དཀར་
ཡོལ་གང་འཁུར་ཞིང་། གཞན་གྱིས་མི་མངོན་པའི་ཐོག་ནས་ལག་པ་གཡས་པས་
ཡེ་ ཤེས་ མཁའ་ འགྲོའི་ ལག་ ངར་ ལ་ ཤ་ གཅུས་ བརྒྱབ་ ནས་ འཐེན་ ཏེ་ ལྷ་ སྲས་
འཇིགས་མེད་གྲགས་པའི་འགྲམ་དུ་འཁྲིད། ལྷ་སྲས་ཀྱིས་ཨ་མ་ལགས་ལ་སྐད་ཆ་
བཤད་ཚར་མ་ཐག་ཏུ་གསལ་སྒྲོན་ལགས་ཀྱིས་ཁོང་གི་ལག་པ་ནས་བཟུང་སྟེ་ཟུར་
ཞིག་ལ་ཁྲིད་དེ་གུས་ཞབས་ཆེན་པོས་“ལྷ་སྲས་སྐུ་ཞབས། ངའི་བུ་མོ་ཡེ་ཤེས་
མཁའ་འགྲོས་ ཁྱེད་ རང་ མཇལ་ བ་ དང་ པོ་ ཡིན་ སྟབས་ ཁྱེད་ ལ་ མཆོད་ ཆང་
བཀྱགས་འདོད་ཆེན་པོ་བྱེད་ཀྱི་འདུག བུ་མོའི་ངོ་ཆང་འདི་ངེས་པར་དུ་བཞེས་
རོགས་གནང་” ཟེར་བཞིན་ཆང་དཀར་ཡོལ་གང་པོ་དེ་བུ་མོའི་ལག་པར་སྤྲད་
ནས་ངོ་ནག་ཅིག་བསྡུས་པས། ཡེ་ཤེས་མཁའ་འགྲོ་ནི་ཞེད་སྣང་གིས་མགྱོགས་པོ་
དཀར་ཡོལ་ཚུར་བླངས་ཏེ་ལག་པ་གཉིས་ཀྱིས་ལྷ་སྲས་སྐུ་ཞབས་ལ་ཕུལ། ཡུད་
103104
གཙུག་གཡུ།
PAKTལེའུ་དྲུག་པ། གསོལ་ཚིགས་དང་མིག་ཆུ།
ཙམ་ཞིག་ སོང་ ནའང་ ད་ དུང་ དཀཪ་ ཡོལ་ལེན་ མཁན་ མེད་ སྟབས་ མགོ་ ཡར་
བཀྱགས་ནས་ལྷ་སྲས་ཀྱི་ཞལ་རས་ལ་བལྟས་པས། ཁོང་ནི་ཡ་མཚན་ཧ་ལས་ཀྱི་
རྣམ་འགྱུར་ཞིག་བསྟན་ཏེ་མིག་གཉིས་ཅེ་རེར་རང་ལ་ལྟ་བཞིན་ཡོད་པ་མཐོང་།
ག་བྱེད་འདི་བྱེད་མེད་པར་མགོ་སྒུར་ཏེ་བསམ་བརྗོད་ལས་འདས་པའི་ངང་ཚུལ་
འདི་ལས་མགྱོགས་ཙམ་གཡོལ་ཐབས་ཀྱི་ཆེད་དུ་སྐད་ཤུགས་ཆུང་ངུས་“མཆོད་
ཆང་འདི་བཞེས་རོགས་གནང་”ཞེས་ལབས་པས། ལྷ་སྲས་འཇིགས་མེད་གྲགས་
པ་ནི་ ཡིད་ དུ་ འོང་ བའི་ གཞོན་ ནུ་ མ་ མེ་ ཏོག་ ལྟར་ མཚར་ བ་ ཞིག་ གིས་ སྙན་
འཇེབས་ངག་ གི་ འགྱུར་ ཁུག་ དང་ ལྡན་ པའི་ སྒོ་ ནས་ མཆོད་ ཆང་ འདེགས་ པ་
མཐོང་བ་དང་། ཡེ་ཤེས་མཁའ་འགྲོའི་མཚར་སྡུག་གིས་ཡིད་དབང་ཅིག་ཅར་དུ་
འཕྲོག་ནས་འདི་སྙམ་དུ་བསམས་སོ། ཞལ་ཁ་ཕྱེ་མ་ཐག་པའི་མེ་ཏོག་པད་མ་
ལྟར་མཚར་བའི་ཡིད་འོང་མ་འདི་ནི་ད་བར་ངས་མཐོང་བའི་བུ་མོ་ཡོངས་ལས་
ཀྱང་ཆེས་ཆེར་མཛེས་སྡུག་ལྡན་པ་ཞིག་འདུག་པས་ཁོང་གིས་བླུགས་པའི་ཆང་ནི་
དཀར་ཡོལ་གང་པོ་འདིས་མི་ཚད་དཀར་ཡོལ་བཅུ་ཙམ་ཞིག་འཐུང་དགོས་བྱུང་
རུང་འགྱོད་པ་མི་འདུག་ཀྱང་། བུ་མོའི་འདོད་བློ་སྐོང་ཆེད་དུ་ཆང་དཀར་ཡོལ་
གང་པོ་འདི་ལམ་སང་འཐུང་བ་ལས། མཛེས་སྡུག་ལང་ཚོའི་དཔལ་འབར་བའི་
གཞོན་ནུ་མ་འདིའི་སྒེག་ཆོས་ཆ་ཚང་བ་ལ་འདོད་པའི་སེམས་ཀྱི་ལོངས་སྤྱོད་ཅིག་
བྱས་ན་དགའ་སྙམ་སྟེ་འཛུམ་མདངས་དང་ལྡན་པའི་སྒོ་ནས་“ཡེ་ཤེས་མཁའ་
འགྲོ་ལགས། ང་གཉིས་མཇལ་བ་དང་པོ་ལ་ཁྱེད་ཀྱིས་ངོ་ཆང་འཐུང་དགོས་ཡོད་
གསུངས་པ་ ནི་ ང་ ཧ་ ཅང་དགའ་པོ་བྱུང་། འོན་ཀྱང་ ཁྱེད་ རང་ གིས་ མཁྱེན་
གསལ་ལྟར་མི་གཞན་ལ་མཆོད་ཆང་བཀྱག་པ་ལ་རང་གིས་ཞབས་བྲོ་འམ། ཡང་
ན་གསུང་གཞས་འབུལ་དགོས་པ་ནི་ཡོངས་ཁྱབ་ཀྱི་འགྲོ་ལུགས་ཡིན་པས། ཁྱེད་
ཀྱིས་འཇིག་རྟེན་ཀུན་གྱི་ལུགས་དང་མཐུན་པ་ཞིག་གནང་ན་ངས་མཆོད་ཆང་
105_____ གཙུག་གཡུ།
གང་པོ་འདི་ཞུ་དང་མི་ཞུ་”ཞེས་སྨྲས་ཏེ་ཡེ་ཤེས་མཁའ་འགྲོའི་གདོང་ལ་བལྟས་པ་
ན། ཡེ་ཤེས་མཁའ་འགྲོ་ནི་ཞབས་བྲོ་རྒྱག་མི་ཤེས་ལ་ཆང་གཞས་ཀྱང་གཏོང་མི་
ཤེས་པ་མ་ཟད།
་ རྣམ་
དེ་ལྟར་བྱེད་འདོད་ཀྱང་མེད་པས་གསལ་སྒྲོན་ལགས་ལ་ཁ་
བལྟས་ནས་ ཨ་ མས་ མཆོད་ ཆང་ འདེགས་ སུ་ བཅུག་ པར་ མི་འདོད་ པའི་
འགྱུར་ཞིག་བསྟན། གསལ་སྒྲོན་ལགས་ཀྱིས་ལམ་སེང་འཛུམ་འཚེར་འཚེར་
བྱས་ཏེ་“ལྷ་སྲས་སྐུ་ཞབས།
བུ་མོ་ཡེ་ཤེས་མཁའ་འགྲོ་ནི་གཞས་དང་ཞབས་བྲོ་
རྩ་བ་ནས་མ་ཤེས་པ་མ་གཏོགས། ལྷ་སྲས་ཁྱེད་ལ་མི་འབུལ་ན་སུ་ལ་འབུལ། ད་
ལྟ་བུ་ མོས་ཁྱེད་ རང་ མཇལ་བ་དང་མོ་ རང་གི་ཚིགས་ཁེབས་དེ་ ཡང་ཁྱེད་ལ་
འབུལ་གྱི་ཡིན་ཟེར་གྱི་འདུག་”ཅེས་བཤད་པ་དང་ལྐོག་ཏུ་ཡེ་ཤེས་མཁའ་འགྲོར་
ཤ་གཅུས་ཤིག་བརྒྱབ་སྟེ་“ད་ལྟ་འབུལ་གྱི་ཡིན་ཟེར་བའི་ཚིགས་ཁེབས་དེ་ཕུལ་
དང་” ཞེས་ ལབས་ ཏེ་ བུ་ མོར་ ངོ་ ནག་ ཅིག་ བསྡུས། ཡེ་ཤེས་ མཁའ་འགྲོས་
མགྱོགས་མྱུར་ཨ་མས་བླུགས་པའི་ཚིགས་ཁེབས་དེ་ཨམ་ཕྲག་ནས་བཏོན་ཏེ་ལྷ་
སྲས་སྐུ་ཞབས་ལ་མི་འབུལ་ཐབས་མེད་བྱུང༌། ལྷ་སྲས་ནི་ཡིད་ དུ་འོང་ བའི་
མཛེས་ལྡན་བུ་མོ་འདི་འདྲ་ཞིག་གིས་རང་ལ་ཚིགས་ཁེབས་ཤིག་སེམས་རྟེན་དུ་
སྤྲད་པར་ བརྟེན་ སེམས་ པ་ རབ་ ཏུ་གཡོས་ནས་ཀ་ རེ་ ཀོ་ ཪེ་ མེད་པར་ ཡེ་ ཤེས་
མཁའ་འགྲོའི་ལག་པ་ནས་དཀར་ཡོལ་དེ་བླངས་ཏེ་དབུགས་ཐེངས་གཅིག་ལ་
གཙང་དག་བཏུངས་བ་མ་ཟད། ཡེ་ཤེས་མཁའ་འགྲོའི་མིག་གི་མདུན་དུ་དཀར་
ཡོལ་མགོ་རྟིང་བསློགས་ཏེ་ཐིགས་པ་ཙམ་ཡང་ལྷག་མེད་པ་དེ་བསྟན་ནས་ཡེ་ཤེས་
མཁའ་འགྲོའི་རེ་བ་སྐོང་བ་ལ་རང་གི་རྣམ་པར་དག་པའི་སེམས་པ་མཚོན་པར་
བྱས། ཨ་ཅག་གསལ་སྒྲོན་ལགས་ཀྱིས་མདུན་བསྒྲིབས་ནས་བསྡད་པར་བརྟེན་
ཡེ་ཤེས་མཁའ་འགྲོས་ཚིགས་ཁེབས་ཕུལ་བ་སོགས་སྐུ་མགྲོན་སུས་ཀྱང་མཐོང་
ཐབས་མེད་ཀྱང་སྐབས་དེར་སྐུ་ངོ་མདའ་དཔོན་གཟིམ་ཆུང་ཀུན་སྐྱིད་དུ་འཛུལ་
106ལེའུ་དྲུག་པ། གསོལ་ཚིགས་དང་མིག་ཆུ།
ཡོང་བ་དང་སྟབས་འཁེལ་ཏེ་སྒོ་ཡར་འཛུལ་མ་ཐག་ ཏུ་ལྷ་སྲས་འཇིགས་མེད་
གྲགས་པས་ཡེ་ཤེས་མཁའ་འགྲོའི་ལག་ནས་དཀར་ཡོལ་བླངས་ཏེ་ཆང་འཐུང་བ་
དེ་མཐོང་བས། སྒོ་འགྲམ་དུ་ལངས་ཏེ་ཚུལ་འདི་ལ་ཡིད་གཟབ་ཀྱིས་བལྟས་ནས་
བསྡད་ཡོད་ པའི་དཔལ་ ལྡན་ལ་སྐད་ཆ་དྲིས་པ་ན། དཔལ་ལྡན་ནི་ཨ་ ཅག་
གསལ་སྒྲོན་ལགས་ཀྱི་སྤྱོད་ཚུལ་དེར་ཁོང་ཁྲོ་ རབ་ ཏུ་ལངས་ཤིང་། ཡེ་ཤེས་
མཁའ་འགྲོས་འདོད་པ་མེད་པའི་བྱ་བ་འདི་ལྟ་བུ་བྱེད་དགོས་བྱུང་བར་སྐྱོ་སྣང་
ཆེན་པོ་བྱེད་པར་བརྟེན། ཨ་ཅག་གསལ་སྒྲོན་ལགས་ཀྱིས་ཡེ་ཤེས་མཁའ་འགྲོར་
བཙན་ཤེད་ཀྱིས་མཆོད་ཆང་འདེགས་སུ་བཅུག་པ་མ་ཟད། བྱེད་འདོད་མེད་
བཞིན་དུ་ལྷ་སྲས་ལ་ཚིགས་ཁེབས་ཀྱང་འབུལ་དུ་བཅུག་པ་སོགས་ཇི་མ་ཇི་བཞིན་
དུ་སྐུ་ངོ་མདའ་དཔོན་གྱི་རྣ་བར་སྐད་ཤུགས་ཆུང་ངུས་བཤད། མདའ་དཔོན་ནི་
དེ་རྣམས་ ཐོས་ འཕྲལ་ གདོང་ གཤིས་ ཀྱང་ ལོག་ སྟེ་ “ཞབས་འདྲེན། ཞབས་
འདྲེན་”ཟེར་བཞིན་འཚབ་འཚུབ་ཀྱིས་ཕར་འགྲོ་ཚུར་འགྲོ་ཐེངས་ཁ་ཤས་ཤིག་
བྱས་རྗེས་ ཨ་ ཅག་ གསལ་ སྒྲོན་ལགས་ཟུར་ དུ་ སྐད་བཏང་ ནས་ “ གསལ་ སྒྲོན་
ལགས། བུ་མོ་ཡེ་ཤེས་མཁའ་འགྲོ་མཆོད་ཆང་འདེགས་སུ་བཅུག་ནས་ག་ རེ་
གནང་རྩིས་ཡོད་དམ། ལྷག་དོན་དུ་ལྷ་སྲས་འཇིགས་མེད་གྲགས་པ་ཁོ་གཉིས་དེ་
འདྲའི་འབྲེལ་གཏུག་བྱེད་དུ་བཅུག་ན་རྩ་བ་ནས་ཡོང་གི་མ་རེད། རྩ་བ་ནས་
འགྲིག་གི་མ་རེད་” ཅེས་དངངས་འཚབ་ཀྱིས་བཤད། གསལ་སྒྲོན་ལགས་ནི་
གནས་ལུགས་གང་ཡིན་མ་ཤེས་པར་གློ་བུར་དུ་གཏམ་འདི་འདྲ་ཞིག་ཐོས་པས་ཡ་
མཚན་ཆེན་པོ་སྐྱེས་ཏེ་གད་མོ་དགོད་བཞིན་དུ་“སྐུ་ངོ་མདའ་དཔོན་སྐུ་ར་བཟི་བ་
མ་རེད་དམ། ང་ཚོའི་བུ་མོ་ལྷ་སྲས་གཅིག་དང་འབྲེལ་གཏུག་བྱུང་ན་འདི་ལས་
དགའ་བ་གང་ཡོད། ག་རེ་གསུང་གི་ཡོད་དམ་”ཞེས་ཧ་ལས་ལས་ཀྱིས་བཤད་པ་
ན། མདའ་དཔོན་ནི་ལྐུགས་པས་སེ་པན་བཟས་པ་ལྟར་ཁོག་པའི་ནང་དུ་ ་མེ་
107གཙུག་གཡུ།
འབར་ཡང་ཁ་ནས་རྒྱུ་མཚན་ཤོད་མི་ཐུབ་པར་འཚབ་འཚུབ་ཀྱིས་ལག་པ་ཡང་
ཕུར་ཕུར་བྱེད་བཞིན་དུ་“ཨ་ཙི་ཙི། ཨ་ཙི་ཙི་འདི་འདྲ་བྱས་ན་རྩ་བ་ནས་ཡོང་གི་
མ་རེད། མི་ཡོང་བའི་རྒྱུ་མཚན་ངས་ལྷོད་པ་ཞིག་ལ་ཞུས་ཆོག གང་ལྟར་རྩ་བ་
ནས་ཡོང་གི་མ་རེད། ངས་གསལ་སྒྲོན་ལགས་ཁྱེད་ལ་ཞུས་ཡོད་དོ། དེ་འདྲའི་
འབྲེལ་བ་བྱེད་ དུ་བཅུག་ན་གཏན་ནས་ཡོང་གི་མ་རེད་” ཅེས་གདོང་ནག་པོ་
བསྟན་ཏེ་གཟབ་ནན་གྱིས་བཤད་པ་དང་ཧ་ཅང་བློ་མི་བདེ་བའི་རྣམ་འགྱུར་ཞིག་
བསྟན་ནས་ འཚབ་ འཚུབ་ ཀྱིས་ གཟིམ་ ཆུང་ རབ་ གསལ་དུ་འཛུལ། མདའ་
དཔོན་གྱིས་དུས་རྟག་ཏུ་ཡེ་ཤེས་མཁའ་འགྲོ་འདི་རྗེས་མ་སྡེ་དཔོན་མི་དྲག་ཅིག་
གི་མནའ་མར་གཏོང་ཐུབ་པ་བྱེད་དགོས་ཀྱི་རེད་གསུང་གི་ཡོད་ནའང་། དེ་
རིང་ལྷ་སྲས་འཇིགས་མེད་གྲགས་པ་དང་འབྲེལ་གཏུག་བྱེད་རྒྱུར་བཀག་འགོག་
འདི་ཙམ་གནང་བ་མ་ཟད། འདི་ལྟ་བུའི་ཐུགས་མི་སྤྲོ་བ་དང་དངངས་འཚབ་
གནང་དགོས་དོན་གང་ཡིན་ནམ། དེ་སྔ་སྐུ་ངོ་མདའ་དཔོན་སྐུ་ར་བཟི་བའི་
སྐབས་ཤིག་ལ་ལྷ་སྲས་འཇིགས་མེད་གྲགས་པ་ནི་གསོས་ཕྲུག་ཡིན་པ་ལས་ལྷ་ལྕམ་
སྐུ་ཞབས་རང་ལ་འཁྲུངས་པའི་སྲས་མ་ཡིན་པའི་སྐོར་གྱི་གསང་གཏམ་རབ་རོབ་
ཅིག་ང་ལ་གསུངས་མྱོང་བས། ཡེ་ཤེས་མཁའ་འགྲོ་དང་སྤུན་མཆེད་དུ་ནི་མི་
འགྲོ། དེ་རིང་འདི་ལྟ་བུའི་བཀག་འགོག་གནང་དགོས་དོན་གང་ཡིན་ནམ་སྙམ་
སྟེ་གསལ་སྒྲོན་ལགས་ཡ་མཚན་གྱིས་བསམ་བློ་གཏོང་བཞིན་དུ་རང་གནས་སུ་
ལོག དཔལ་ལྡན་གྱིས་གནས་ཚུལ་འདི་རྣམས་མཐོང་བའི་རྗེས་སུ་སྐུ་ངོ་མདའ་
དཔོན་འདིས་ཡེ་ཤེས་མཁའ་འགྲོའི་འདོད་པར་མེད་པའི་ལས་ཀ་དབང་ཤེད་
ཀྱིས་བྱེད་དུ་མི་འཇུག་པའི་ཐོག་ཨ་ཅག་གསལ་སྒྲོན་ལགས་ཀྱི་ཁྲེལ་མེད་ཀྱི་བྱ་
སྤྱོད་ལའང་བཀག་འགོག་བྱེད་ཀྱི་འདུག་པས། སྐུ་ངོ་མདའ་དཔོན་ནི་ཡེ་ཤེས་
མཁའ་འགྲོར་བརྩེ་དུང་ཆེ་ལ་ཡ་རབས་གཞུང་དྲང་གི་མི་བློས་འགེལ་ཆོག་པ་ཞིག་
108ལེའུ་དྲུག་པ། གསོལ་ཚིགས་དང་མིག་ཆུ།
འདུག་བསམས་ཏེ་མདའ་དཔོན་ལ་དགའ་ཞེན་ཆེན་པོ་སྐྱེས། དེ་ནས་ལྷ་སྲས་
འཇིགས་མེད་གྲགས་པ་ནི་ཡེ་ཤེས་མཁའ་འགྲོར་སེམས་པ་ཆགས་ནས་གཟིམ་
ཆུང་རབ་གསལ་དུ་མ་ཕྱིན་པར་ལྷ་ལྕམ་སྐུ་ཞབས་ཀྱི་འགྲམ་དུ་བསྡད་དེ་ཡང་
ནས་ཡང་དུ་ཡེ་ཤེས་མཁའ་འགྲོར་ལྟ་ཙམ་ལྟ་ཙམ་བྱེད་པར་ཐལ་ལོ།
སྐུ་མགྲོན་རྣམས་ལ་ལ་ཆང་འཐུང་དང༌། ལ་ལ་རྩེད་མོར་མགོ་འཁོར་ནས་
ལྷ་སའི་ཆུ་ཚོད་དགུ་པ་ཙམ་ལ་སླེབས་སྐབས་མཚན་སྦག་རྒྱག་རྩིས་བྱེད་མཁན་
དང་གཟིམ་ཤག་གི་སྐུ་ཉེ་ནང་མ་དེ་ནུབ་བཞུགས་མཁན་རྣམས་ཕུད། དེ་བྱིངས་
སྐུ་མགྲོན་མང་ཆེ་བ་ལོག་རྩིས་བྱེད་པ་ན་ཚོང་དཔོན་དགྲ་ལྷས་དཔལ་ལྡན་ལ་
ལོག་ཚོད་དུ་སླེབས་འདུག་ཟེར་ནས་གསལ་སྒྲོན་ལགས་དང་ཡེ་ཤེས་མཁའ་འགྲོ་
གཉིས་འབོད་པར་བཏང༌། འོན་ཀྱང་ལྷ་སྲས་འཇིགས་མེད་གྲགས་པས་ཨ་ཅག་
གསལ་སྒྲོན་ལགས་ཕྲན་ཙམ་བཞུགས་རོགས་གནང་ཞེས་ལབས་ནས་ད་དུང་ཡེ་
ཤེས་མཁའ་འགྲོ་དང་མཉམ་དུ་སྡོད་འདོད་བྱེད་རུང༌། མཐར་ཚོང་དཔོན་དགྲ་
ལྷས་སྐད་གཏོང་བར་ཡོང་ནས་ལྷ་ལྕམ་སྐུ་ཞབས་ལ་ཐུགས་རྗེ་ཆེ་ཞུས་ནས་གཟིམ་
ཆུང་གི་ཕྱི་ལ་ཐོན། ལྷ་སྲས་ཀྱིས་རྗེས་སུ་ཡང་ཡང་ཕེབས་རོགས་གནང་ཟེར་
བཞིན་དུ་གཟིམ་ཤག་གི་བར་སྒོ་བར་དུ་སྐྱེལ་མ་བྱས། ཚོང་དཔོན་དགྲ་ལྷ་ནི་
སྦག་ཆེན་བརྒྱབ་ནས་རྒྱན་པོ་ཅུང་ཟད་ཐོབ་པ་ལ་བརྟེན་ནང་དུ་ཕྱིར་ལོག་བྱེད་
པའི་ལམ་བུར་འཛུམ་དམུལ་དམུལ་གྱིས་སན་ཅིང་རྒྱག་ཚུལ་སོགས་ཀྱི་གནས་
ཚུལ་དགའ་སྤྲོ་ཆེན་པོས་ཤོད་པར་བྱེད་པ་དང་། གསལ་སྒྲོན་ལགས་ནི་དང་
ཐོག་ཡེ་ཤེས་མཁའ་འགྲོས་ཁ་ལ་ཉན་པོ་བྱས་མ་བྱུང་ཟེར་རླུང་འཚུབ་འཚུབ་བྱེད་
ཀྱང་མཇུག་ ཏུ་ལྷ་སྲས་སྐུ་ཞབས་ཀྱིས་བུ་མོར་མཉེས་པོ་གནང་གི་འདུག་ཟེར་
དགའ་སྤྲོ་ཆེན་པོ་བྱས་ནས་ཚོང་དཔོན་དང་གསལ་སྒྲོན་ལགས་གཉིས་ཀ་གད་མོ་
དགོད་བཞིན་དུ་ཚོང་ཁང་གི་འགྲམ་དུ་སླེབས་པ་ན། སྒོ་རྭའི་ནང་ནས་སྐྱོ་སྣང་
109གཙུག་གཡུ།
ཆེ་བའི་གླུ་སྒྲ་ཞིག་ལྷང་ལྷང་དུ་ཐོས། དཔལ་ལྡན་ནི་དེ་རིང་སྐུ་ངོ་རྫོང་སུ་ཡིན་
རྩད་མ་ ཆོད་ སྟབས་ བློ་ མི་ བདེ་བར་སྐུ་ མགྲོན་ཚོའི་སྐད་ ཆ་ ཐོས་ པ་ རྣམས་ལ་
བསྐྱར་ནས་བསྐྱར་ དུ་ དབྱེ་ཞིབ་ཀྱིས་བསམ་བློ་བཏང་ནས་ཡོང་གི་ཡོད་ཀྱང་།
གླུ་སྒྲ་དེ་ཐོས་ནས་བསམ་བློ་ཡང་ཐོར་ཏེ་གཟབ་གཟབ་བྱས་ནས་ཉན་དུས་དེ་ནི་
བདེ་སྐྱིད་ཀྱི་སྐད་སྒྲ་ཡིན་པ་དང་གཞས་ཚིག་ནི་འདི་ལྟ་སྟེ།
ཉམ་ཆུང་བུ་མོའི་སྒལ་པ། །
ས་དང་རྡོ་ཡིས་མནན་ནས། །
དབྱར་དགུན་སྟོན་དཔྱིད་མེད་པ། །
ཉི་མ་འཕོག་རྒྱུ་མི་འདུག །
དཀའ་ལས་བརྒྱབ་པའི་འབྲས་བུར། །
མཛེས་པའི་རྒྱན་ཆ་མི་དགོས། །
ལྟོ་གོས་དྲོད་ཚོད་འདང་ཚོད། །
མེད་པ་ག་རེ་ཡིན་ནམ། །
ཆུང་འདྲིས་བྱམས་པའི་སེམས་དེ། །
སྙིང་རྗེ་མེད་པོས་བརྐུས་སོང་། །
དྲིན་ཆེན་པ་ཕའི་ལུས་ལ། །
ནད་དང་ཟུག་རྔུས་འཐམས་སོང་། །
འཇིག་རྟེན་མི་ཡུལ་འདི་ནི། །
མཛེས་པའི་ཁམས་ཤིག་ཡིན་ཀྱང་། །
བུ་མོ་ང་ལ་མཚོན་ན། །
དམྱལ་བ་མིན་ན་གང་ཡིན། །
བྱམས་དང་སྙིང་རྗེ་ལྡན་པའི། །
110ལེའུ་དྲུག་པ། གསོལ་ཆིགས་དང་མིག་ཆུ།
ནམ་མཁའི་བླ་མ་དཀོན་མཆོག ། T{m®%E
བྱམས་སྐྱོང་གཞན་ལ་གནང་གནང་། །#7nm'Bན་མོ།
ང་ལ་གནང་རོགས་གནང་དང་། ། ག་ག་གས་ལ་ཆོས་པ་རྒྱ་
ཟད་འབྲས་ལུས་ལ་ཐོན་སོང་། ། པཌ་ཌཎྜ་ཆ་ཥྭ་བ་IE
སེམས་ལ་སྡུག་བསྔལ་ཞུགས་སོང་། ། ཎ་ མིའ་ཚོཌ་
ཉམ་ཆུང་སྙིང་རྗེའི་ཡུལ་ལ། ། ོ་
®Dyncip} [tསའBགཅི
མི་ཚེས་ཀྱག་ཀྱག་མ་གནང་། །
ཀྱི
ལྟོ་གོས་གཏམ་གསུམ་ནང་ནས། །
-°12h! } pp 7#*
གཅིག་རང་བྱུང་རོགས་བྱས་ན། །
ས 1 ཨུ
མི་དང་འདྲ་བའི་རྒྱས་རྒྱས། །
བྱུང་ན་བསམས་པ་མི་འདུག །
༠༩ཚེ་བ།
ང་ལ་
དལ་རྟེན་མི་ལུས་ཐོབ་ནས། ། ༞་ཟི་བཅོ་
ཡོང་རྒྱུ་འདི་ལས་མེད་ན། །
འཇིག་རྟེན་མི་ཡི་ཡུལ་ལ། །
ཞེན་པ་གཏིང་ནས་ལོག་སོང་། །
ཞེས་གཞས་ཚིག་ཡ་ང་ལ་གཞས་གདངས་སྐྱོ་སྣང་ཆེ་བ་འདི་ནི་བདེ་སྐྱིད་ཀྱི་
སེམས་ལ་ སྡུག་ བསྔལ་ ཆེན་ པོ་ ཡོད་ པའི་ རྟགས་ མཚན་ རེད་ བསམས་ ཏེ་ ཚོང་
དཔོན་དང་བཅས་པ་གཟིམ་ཆུང་ལ་བསྐྱལ་ཟིན་མ་ཐག་ཏུ་དཔལ་ལྡན་རྒྱུག་ཤར་
གློད་ནས་ སྒོ་ རྭའི་ནང་ དུ་སླེབས་སྐབས་མུན་པ་ནག་པས་གསལ་པོ་མི་མཐོང་
ཡང་། བདེ་སྐྱིད་ཀྱི་ངུ་སྐད་ཆུང་ཆུང་ཞིག་ཐོས་ཀྱི་ཡོད་པ་དེའི་ཕྱོགས་སུ་ཕྱིན་
པས་བདེ་སྐྱིད་ནི་ནང་གི་ཐེམ་པའི་སྒང་དུ་སེམས་སྡུག་ཆེན་པོས་ངུ་བཞིན་འདུག
“བདེ་སྐྱིད་ག་རེ་བྱས་སོང་”ཞེས་དྲིས་ཀྱང་ངུ་ཐག་མ་ཆོད་པར་ལན་མ་བྱུང་བས།
111གཙུག་གཡུ།
ཨ་ཕོ་བཀྲ་ཤིས་གཉིད་སད་ཀྱི་དོགས་ནས་བདེ་སྐྱིད་ཀྱི་ལག་པ་ནས་བཟུང་སྟེ་
ཁྲོན་པའི་ཁ་ལ་ཁྲིད་རྗེས་རིམ་བཞིན་སྐད་ཆ་ཞིབ་ཕྲ་དྲིས་པས། བདེ་སྐྱིད་མིག་
ཆུ་གཏོང་བཞིན་དུ་འདི་སྐད་དོ། “པ་ཕ་ན་ནས་ཟླ་བ་གཅིག་ལྷག་ཙམ་གྱི་རིང་
ལ་ལས་ཀར་འགྲོ་མ་ཐུབ་པར་ཉིན་ལྟར་ན་ཟུག་ཁུར་ནས་སྡོད་དགོས་བྱུང་ཡང་
ང་ནི་ལས་ཀར་མ་ཕྱིན་ན་ཐབས་ཤེས་མི་འདུག་པས། པ་ཕར་ནད་གཡོག་བྱེད་
མི་ཐུབ་པའི་ཐོག་ལ་ངའི་ཟླ་བ་སྔོན་མའི་གླ་ནི་བུ་ལོན་ལ་སྤྲོད་དགོས་བྱུང་བ་ཕུད།
དེ་བྱིངས་ཀྱིས་རྩམ་པ་ཉོས་པ་ཡིན་ཀྱང་ཟླ་དཀྱིལ་ནས་རྩམ་རྐྱལ་གྱི་མཐིལ་ལ་
ཐུག་སོང་བས། པ་ཕར་རྩམ་པ་ཟ་རྒྱུ་མེད་ན་འགྲིག་གི་མ་རེད་བསམས་ཏེ་ཉིན་
ཤས་རིང་ལ་ང་རང་གིས་རྩམ་པ་མ་བཟས་པར་རྩམ་ཐུག་ཁོ་ན་བཏུངས་ནས་
བསྡད་པ་ཡིན། ད་ནི་པ་ཕར་སང་ཉིན་སྟེར་བྱེད་ཀྱི་རྩམ་པ་ཡང་རྫོགས་སོང་
བས་སློང་བར་འགྲོ་བ་ལ་ནི་ངོ་ཡང་ཚ། པ་ཕས་རྩམ་པ་མེད་པ་ཤེས་ན་སེམས་
སྡུག་ཆེན་པོ་བྱེད་ངེས་ཡིན་པས་ངུ་རྒྱུ་མ་གཏོགས་ང་ལ་ཐབས་ཤེས་གང་ཡང་མི་
འདུག་”"ཅེས་ཟེར་བཞིན་ངུ་ཤུགས་ཇེ་ཆེར་སོང་ནས་སེམས་སྡུག་ཆེན་པོ་བྱེད་
པར་བརྟེན་དཔལ་ལྡན་ཡང་སྣ་ལ་ན་ཚ་བཏང་སྟེ་“བདེ་སྐྱིད་སེམས་པ་མ་སྐྱོ།
མ་ངུ་ཨང་། སང་ཉིན་ཞོགས་པ་ངའི་རྩམ་སྐལ་དེ་པ་ཕ་བཀྲ་ཤིས་ལ་སྟེར་དང་།
དེ་ནས་ང་རང་གཉིས་ཀྱིས་ཐབས་ཤེས་བྱས་ཆོག་གི་རེད་”ཅེས་ཐེ་ཚོམ་མེད་པར་
བཤད་པ་ན། བདེ་སྐྱིད་ཀྱི་བསམ་པར་འཇིག་རྟེན་སྟོང་པ་འདིའི་ནང་དུ་གྲང་
ངར་དང་འཁྱག་བག་ཁོ་ན་མ་གཏོགས་མེད་པར་ངོས་འཛིན་བྱེད་ཀྱི་ཡོད་ཀྱང་།
དཔལ་ལྡན་གྱི་སེམས་པའི་ཚ་དྲོད་འདིས། ངའི་འཁྱག་གྲང་གི་སྙིང་ཁམས་འདི་
བཞུར་སོང་བས། ཚ་དྲོད་འདི་དུས་གཏན་དུ་ངའི་སྙིང་གྲང་མོ་འདི་ལ་འཕྲོས་
ན་ཅི་མ་རུང་སྙམ། བསམ་བློ་གཏོང་བཞིན་དུ་སེམས་པ་ག་ཚོད་མནན་ཡང་
བཟོད་བསྒོམ་མ་ཐུབ་པར་“དཔལ་ལྡན་རང་གིས་དུས་རྟག་ཏུ་ང་ལ་སེམས་ཁུར་
112ལེའུ་དྲུག་པ། གསོལ་ཚིགས་དང་མིག་ཆུ།
བྱེད་པ་མ་ཟད། ལྷག་དོན་དུ་དཀའ་ལས་བྱུང་ བའི་ སྐབས་ སུ་ ག་ དུས་ ཡིན་
ནའང་རང་གིས་ང་ལ་སེམས་རྩ་འཁོལ་པོས་རོགས་པ་བྱེད་པ་འདི་ལ་ང་སེམས་
པ་ཧ་ཅང་དགའ་པོ་འདུག ང་ནི་ཡེ་ཤེས་མཁའ་འགྲོ་ལགས་དང་འདྲ་བའི་རྒྱུ་
དངོས་མེད་སྟབས་རང་ལ་སྟེར་བྱེད་གང་ཡང་མེད་ཀྱང་། ངས་དུས་རྟག་ཏུ་
རང་མ་བརྗེད་པ་བྱེད་ཀྱི་ཡིན། ཐུགས་རྗེ་ཆེ་”ཟེར་ནས་ཡང་མིག་ཆུ་བཏང་བ་
ལ་དཔལ་ལྡན་གྱིས་“བདེ་སྐྱིད། མ་ངུ་དང་། ངས་སང་ཉིན་སྔ་པོ་ནས་པ་ཕའི་
རྩམ་པ་བསྐྱལ་ཆོག ད་མ་ཉལ་ན་པ་ཕ་གཉིད་སད་ཀྱི་རེད། སེམས་པ་སྐྱིད་པོ་
བྱས་ནས་སྡོད་ཨང་། རང་ཁག་པོ་བྱུང་ན་ང་ལ་ཤོད་དང་། ང་ཚོ་ཕར་རོགས་
ཚུར་རོགས་བྱས་ན་མ་འགྲིག་པ་ཡོང་གི་མ་རེད་”ཅེས་སེམས་གསོ་གཏོང་བཞིན་
དུ་ནང་གི་སྒོ་འགྲམ་བར་བསྐྱལ་ནས་གཟན་ཁང་དུ་ལོག
དེ་རིང་ཉིན་གང་རྐུབ་ས་ལ་འཛུགས་ལོང་མེད་པར་བྲེལ་བ་འཚུབ་འཚུབ་
ཀྱིས་ལས་ཀ་བྱས་པར་བརྟེན་དཔལ་ལྡན་དཀའ་ལས་ཁག་ནས་གདན་ཐོག་ཏུ་
བསྡད་པས། ད་ལྟ་བདེ་སྐྱིད་ཀྱི་སྡུག་བསྔལ་དང་གསོལ་ཚིགས་ཀྱི་གནས་ཚུལ་
རྣམས་ ཁྲ་ ལྷེམ་ མེར་ བསམ་ བློ་ འཁོར་ ཏེ་ མཐའ་ མ་ འདི་ སྙམ་ དུ་ བསམས་ སོ།
འཇིག་རྟེན་འདི་ན་ལ་ལ་ནི་ལུས་ལ་དར་གོས་ཆེན་གྱིས་བཏུམས་ཤིང་། ལྟོ་ལ་རྒྱ་
ཟས་བཟས་ནས་མ་འགྲིགས་པར་བུ་ལ་བླ་གཡུ་ཁྱད་དུ་འཕགས་པ། གཞན་སུ་
ལའང་མེད་པ་ཞིག་འཚོལ་འདོད་ཀྱིས་སེམས་པ་མི་སྐྱིད་པ་བྱེད་པ་དང་། ཡང་
ལ་ལ་ནི་ལྟོ་གོས་ཀྱི་སེམས་ཁྲལ་སྤུ་ཙམ་མེད་ཀྱང་ད་དུང་འདོད་བློ་མི་ཁེངས་པར་
རྒྱུ་དང་དབང་བསམས་ཏེ་རང་གི་བུ་མོའི་འདོད་པ་མེད་བཞིན་དུ་ངོ་ཚ་ཁྲེལ་
མེད་ཀྱི་སྒོ་ནས་ལྷ་སྲས་སྐུ་ཞབས་དང་ཁ་སྦྱར་འདོད་བྱེད་པ། ཡང་བདེ་སྐྱིད་ཀྱི་
ཁྱིམ་ཚང་ནི་ལོ་འཁོར་ཧྲིལ་པོ་དཔུང་པ་ས་འོག་ལ་བཅུག་ནས་དཀའ་ལས་བརྒྱབ་
ཀྱང་། ཡ་ང་བའི་མཐའ་འབྲས་འདི་འདྲ་ཞིག་ལས་མེད་པ། ན་གཞོན་བུ་མོ་
113། གཙུག་གཡུ།
ཞིག་ལ་ཆ་བཞག་ན་གཟབ་མཆོར་སྤྲས་ནས་རང་ཉིད་མེ་ཏོག་ལྟ་བུ་ཞིག་བཟོ་
འདོད་མེད་པ་སུ་ཡོད། ཞིམ་ཞིམ་མངར་མངར་ཟ་འདོད་མེད་པའང་སུ་ཡོད།
འགའ་རེ་ནི་རིན་པོ་ཆེ་སྣ་ཚོགས་དང་དར་གོས་ཀྱིས་བརྒྱན་ཅིང་། རྒྱ་ཟས་ལེའུ་
བཅོ་བརྒྱད་ལོངས་སུ་སྤྱོད་པ། འགའ་རེ་ནི་རྒྱན་ཆའི་དྲི་མས་མ་འགོས་པར་
དབྱར་དགུན་སྟོན་དཔྱིད་ཀུན་ ཏུ་གོས་ཀྱི་བརྗེ་ལེན་ ཡང་ མེད་ པར་ ཆས་གོས་
གཅིག་རང་དེ་ལྷན་ཐོག་ལྷན་བརྩེགས་ཀྱིས་གྱོན་པར་བྱེད་ལ། ཚ་ཚལ་གྲང་ཚལ་
ལ་སོགས་པ་མིང་ཡང་འབོད་པར་དཀའ་བའི་ཚལ་ཟ་རྒྱུ་ནི་ལྟ་ཅི། པ་ཕ་ནད་
པར་སྟེར་བྱེད་རྩམ་པ་ཕོར་པ་གང་ཡང་མེད་པའི་སྡུག་བསྔལ་གྱིས་མནར་བ་
སོགས་སྐྱིད་སྡུག་མི་སྙོམས་པ་འདི་འདྲ་ཡོང་དགོས་དོན་གང་ཡིན་ནམ་སྙམ་ནས་
དབུགས་རིང་ཞིག་ཤོར་ཏེ་“དཀོན་མཆོག་གིས་མཁྱེན། ཚེ་གང་རིང་ལ་དཀའ་
སྡུག་ལས་ཀྱིས་ལྟོ་གོས་འཚོལ་བར་བྱས་ཀྱང་། ད་དུང་སྡུག་བསྔལ་གྱི་ཟས་དང་
མཆི་མའི་བཏུང་བ་བྱས་ནས་སྡོད་དགོས་པའི་གཞུང་བཟང་ཚུལ་ལྡན་གྱི་གང་
ཟག་འདི་རྣམས་ཀྱིས་དཀའ་བ་སྤྱད་པ་ལ་འོས་ངེས་ཀྱི་འབྲས་བུ་གཡུར་དུ་ཟ་བ་
ཞིག་འཐོབ་པར་ཤོག་ཅིག་”ཅེས་སྨོན་ལམ་འདེབས་པར་ཐལ་ལོ། །
114Fijee/P\slawil
FELBEI་ཧཱུཾ
ལེའུ་བདུན་པ།
འཁྱོལ་དཀའ་བའི་མཚན་
1
སྐུ་ངོ་ ས་ དབང་ ཆེན་ མོའི་གསོལ་ཚིགས་ཀྱི་ ཐོག་ ཏུ་ ཨ་ ཅག་ གསལ་ སྒྲོན་
ལགས་ཀྱིས་བུ་མོ་ཡེ་ཤེས་མཁའ་འགྲོར་བཙན་ཤེས་ཀྱིས་ལྷ་སྲས་འཇིགས་མེད་
གྲགས་པར་མཆོད་ཆང་འདེགས་སུ་བཅུག་པ་མ་ཟད། ད་དུང་ཚིགས་ཁེབས་
ཤིག་ཀྱང་འབུལ་དུ་བཅུག་ནས་མཐར་ཡེ་ཤེས་མཁའ་འགྲོ་ལྷ་སྲས་ཀྱི་མནའ་མར་
གཏོང་ཐུབ་རྒྱུའི་རེ་བ་བྱེད་པ་དེ་མདའ་དཔོན་གྱིས་དངོས་སུ་མཐོང་ཐོས་བྱུང་
ཡང༌། སྐབས་དེར་སྐུ་མགྲོན་མང་བའི་རྐྱེན་གྱིས་ཨ་ཅག་གསལ་སྒྲོན་ལགས་ལ་
སྐབས་འཕྲལ་དུ་སེམས་པའི་ནང་གི་སྐད་ཆ་ཚང་མ་ཤོད་མ་ཐུབ་པར་སེམས་ཧ་
ཅང་མི་སྐྱིད་པ་དང་། བློ་མི་བདེ་བ་བྱུང་ནས་མཚན་མོ་སྐུ་མགྲོན་ཚང་མ་ནང་དུ་
ལོག་ཟིན་པའི་རྗེས་སུ། ལྷ་ལྕམ་སྐུ་ཞབས་ཀྱིས་“ཇོ་ལགས་མདའ་དཔོན་དོ་
དགོང་བཞུགས་རོགས་གནང་”ཞེས་ལན་མང་བཤད་ཀྱང་མུ་མཐུད་རྩེད་མོ་རྩེ་
རྒྱུའི་སྣང་བ་ཡོངས་སུ་ ཡལ་ཏེ་རང་གི་གཡོག་པོ་ཁྲིད་དེ་ཁྱིམ་དུ་ལོག་པ་དང་།
འཕྲལ་དུ་གཉིད་ཁུག་དགོས་བསམས་ཀྱང་ལྷ་སྲས་འཇིགས་ མེད་ གྲགས་ པའི་
གསང་བའི་རྣམ་ཐར་དེ་སྨྱོན་མ་གཡུ་སྒྲོན་གྲོངས་པ་ནས་བཟུང་རྙོག་ཟིང་སློང་
མཁན་མེད་པར་གྱུར་ཏེ་ཧ་ལམ་བརྗེད་པ་བཞིན་དུ་བློ་བདེ་པོར་གནས་ཀྱང་།
115གཙུག་གཡུ།
ད་ལན་གསལ་སྒྲོན་ལགས་ཀྱིས་ཡེ་ཤེས་མཁའ་འགྲོ་ཁོ་གཉིས་མཐུན་ཐབས་ཀྱི་
འབད་པ་བྱེད་པ་དེས་ལོ་མང་རིང་ལ་མདའ་དཔོན་གྱི་སེམས་པ་ཡོངས་སུ་དཀྲུག་
བྱེད་ཀྱི་སེམས་ནད་ཆེན་པོ་དེ་སླར་ཡང་ལངས་ཏེ་མལ་ཆས་ནང་དུ་འགྲེ་ལྡོག་
ཡང་ནས་ཡང་དུ་རྒྱག་བཞིན་པར་དེ་སྔའི་གནས་ཚུལ་རྣམས་སྒྲུང་གཏམ་ལྟ་བུར་
ཡིད་ལ་ཝ་ལེར་འཆར་བ་འདི་ལྟ་སྟེ།
དེའང་ལོ་ཉི་ཤུའི་སྔོན་དུ་མདའ་དཔོན་བསྐོ་བཞག་མ་བྱས་གོང་ལ་ལྷོ་ཁ་
བྲག་དཀར་རྫོང་གི་རྫོང་དཔོན་བྱས་ནས་སྡོད་སྐབས་རང་གི་གཅུང་མོ་སྟེ། ས་
དབང་ཆེན་མོའི་ལྷ་ལྕམ་གྱིས་ཛ་དྲག་ཆེ་བའི་འཕྲིན་ཡིག་ཅིག་བསྐུར་ཡོང་བ་དེའི་
ནང་དོན་གཞིར་བཟུང་ སྟེ་ལྷ་སར་འབྱོར་བ་དང༌། དེའི་ཉིན་མོ་དེ་རང་ལ་
གཅུང་མོ་ནང་དུ་ཡོང་ནས་བཀྲ་མ་ཤིས་པའི་གཏམ་ངན་འདི་འདྲ་ཞིག་བཤད་
“ང་ནི་ས་དབང་ཆེན་མོའི་མནའ་མར་སླེབས་ནས་ལོ་ལྔ་ཙམ་སོང་ཡང་ད་དུང་ཕྲུ་
གུ་མ་འཁོར་བར་བརྟེན་ས་དབང་ཆེན་མོ་རྟག་ཏུ་ཐུགས་བློ་མི་བདེ་བ་གནང་བ་
མ་ཟད། ཉེ་ཆར་ཡབ་ཡུམ་དང་ཕྱག་མཛོད་སྐུ་ཞབས་བཅས་པ་ཚང་མ་འཛོམས་
ཏེ་མོ་ལུང་བརྟག་ཞུ་བྱེད་པ་སོགས་ཀྱི་ཐོག་ནས་ཁོ་ཚོ་ཚང་མ་ཁ་གཅིག་མཐུན་
གྱིས་ས་དབང་ཆེན་མོར་རིགས་ཀྱི་མྱུ་གུ་མ་བྱུང་ན་འགྲིག་ཐབས་མེད་པས་མནའ་
མ་གསར་པ་ཞིག་ལེན་རྒྱུའི་ཐག་བཅད་པ་མ་ཟད། ང་ལ་སྐལ་བ་ཕྲན་བུ་སྤྲད་དེ་
ཟུར་དུ་འདོན་རྩིས་བྱེད་ཀྱི་འདུག དེ་འདྲའི་གནས་སྐབས་སུ་ ལྷུང་ཚེ་ཁོ་མོ་
གཏམ་དོན་གཉིས་མེད་དང་འགྲོ་འདུག་མི་ཤེས་པའི་གནས་སུ་གྱར་ངེས་ལ་
བརྟེན་ཇོ་ལགས་ཁྱེད་ཀྱིས་ནུས་ལྡན་གྱི་སྨན་སྦྱོར་ཞིག་གནང་སྟེ། མགྱོགས་ནས་
མྱུར་དུ་ས་དབང་ཆེན་མོའི་རིགས་རྒྱུད་ཀྱི་སྨྱུ་གུ་ཞིག་ཁོ་མོའི་མངལ་དུ་འཁོར་
བའི་ཐབས་ཤེས་ཤིག་ཅི་ནས་ཡོད་པ་ཞུ། སྨན་སྦྱོར་གྱི་མཐུན་རྐྱེན་གང་དགོས་
དང་འགྲོ་ གྲོན་ཇི་ ཙམ་གཏོང་དགོས་ཀྱང་རང་ཉིད་ཀྱིས་བཏང་ཆོག་པ་དང་།
116ལེའུ་བདུན་པ། འཁྱོལ་དཀའ་བའི་མཚན་མོ།
དེ་ལྟར་བྱུང་ན་ཕྱིན་ཆད་རང་རེ་གཅེན་གཅུང་གཉིས་ཀའི་དོན་གང་ཅིར་ཡང་
ཕན་པ་ཆེན་པོ་འབྱུང་ངེས་ཡིན་པས་ཐུགས་ཐབས་ཡོད་དགུ་རྩལ་སྤྲུགས་གནང་
རོགས་གནང་”ཟེར། སྐུ་ངོ་རྫོང་གིས་རང་གི་གཅུང་མོར་འཕྲད་པའི་གནད་
དོན་འདི་ནི་དོན་ཆུང་ཞིག་མ་ཡིན་པ་གསལ་པོར་ཤེས་ཏེ་ཡུད་ཙམ་རིང་སྐད་ཆ་
ཚིག་གཅིག་ཀྱང་མ་ཐོན་པར་ལག་པས་དཔྲལ་བ་ཕུར་ཕུར་བྱེད་བཞིན་དུ་བསམ་
བློ་བཏང་བའི་རྗེས་སུ། རང་ཉིད་ཆུང་དུས་ནས་སྨན་གཞུང་ལ་སྦྱང་བརྩོན་བྱས་
པར་བརྟེན་སྨན་པའི་བརྟག་ཐབས་རིག་པ་སྟེ། མིག་གིས་ལྟ་བ་དང་། སོར་
མོས་རེག་པ། ངག་གིས་དྲི་བ་བཅས་བརྟག་ཐབས་གསུམ་གྱི་སྒོ་ནས་གཅུང་མོར་
བརྟག་པ་ཞིབ་ཅིང་ཕྲ་བ་ཞིག་བྱས་པའི་རྗེས་སུ་རེ་བ་དང་བྲལ་བའི་ངང་ནས་
“ཁྱེད་ཀྱི་ཁམས་དམར་ནི་མདོག་སྐྱ་ཞིང་ངོ་བོ་འབྱར་བག་ཅན་ལ་རེག་བྱ་བསིལ་
བ་སོགས་བད་ཀན་གྱིས་སྐྱོན་ཚབས་ཆེན་དང་ལྡན་ཞིང་། འབྱུང་བ་ལྔའི་ནུས་
པ་ཧ་ཅང་ཞན་པ་སོགས་རྒྱུ་རྐྱེན་དང་རྟེན་འབྲེལ་མ་འཛོམས་པའི་དབང་གིས་ས་
ཞིང་ངན་པར་ས་བོན་བཏབ་དང་མཚུངས་ཞེས་པ་ལྟར་མངལ་ཆགས་པའི་ས་
ཞིང་བཟང་པོ་མ་གྲུབ་པར་བརྟེན་བུ་འབྱུང་བ་ནི་ཤིན་ཏུ་དཀའ། སྨན་སྦྱོར་གྱི་
ནུས་པ་ལ་བརྟེན་ནས་ནད་གསོ་ཐབས་བྱས་ཚེ་སྦྲུམ་དང་ལྡན་པ་ཞིག་ཡོང་ངེས་
མོད། འོན་ཏེ་དུས་ཡུན་ཐུང་ངུའི་ནང་དུ་དེ་ལྟར་འགྲུབ་དཀའ་བས་ས་དབང་
ཆེན་མོར་མནའ་མ་གསར་པ་ཞིག་བཞེས་ཚར་བའི་རྗེས་སུ་གཞི་ནས་གཟུགས་པོ་
འཁོར་བ་ཡིན་ནའང་བྱ་བ་འཕྱུགས་ཟིན་པ་རེད་”ཅེས་ཟབ་བརླིང་གི་སྒོ་ནས་
དལ་བུར་སྨྲས། དེ་ནས་ཡུད་ཙམ་ཞིག་གི་རིང་ལ་སྐུ་ངོ་རྫོང་གིས་ལག་པ་གཡས་
པས་འགྲམ་སྐྱོར་བྱས་ནས་སྨིན་མཚམས་ཀྱང་བསྡུས་ཏེ་བསམ་བློ་གཏོང་བཞིན་
གནས། ལྷ་ལྕམ་ཡང་མགོ་སྒུར་སྒུར་བྱས་ནས་ས་དབང་ཆེན་མོས་མནའ་མ་
གསར་པ་བཞེས་པ་དང་། ཕྱིན་ཆད་རང་ཉིད་ཉམས་ཉེས་པའི་གནས་སུ་གྱར་
117al གཙུག་གཡུ།
ཚུལ་སོགས་བསམ་བློ་མི་འཁོར་དགུ་འཁོར་འཁོར་བས་སེམས་པ་གཏིང་ནས་སྐྱོ་
སྟེ་རིམ་བཞིན་མིག་གཉིས་ནས་ཐོན་པའི་མཆི་མའི་རྒྱུན་ནི་མཁུར་ཚོས་ཐོག་ཏུ་
འགྲིལ་ཏེ་རྡོག་རེ་རེ་བཞིན་དུ་པང་གདན་ཐོག་ཏུ་ལྷུང་སྟེ་“དོབ། དོབ་”ཟེར་
བའི་སྒྲ་ཡང་གསལ་པོར་ཐོས། ཁུ་སིམ་འུ་ཐུག་གི་ངང་ཡུད་ཙམ་ཞིག་སོང་རྗེས་
སུ་ལྷ་ལྕམ་གྱིས་གཅིག་ལབ་རྒྱག་པ་ལྟ་བུར་“ང་ཡིས་ད་བར་ཡར་དཀོན་མཆོག་ལ་
ཕྱག་མཆོད་འབུལ་དང་། མར་སྤྲང་པོར་སྦྱིན་གཏོང་། དུས་དང་རྣམ་པ་ཀུན་
ཏུ་མི་ཚང་མར་སེམས་བཟང་བྱེད་པ་མ་ཟད། ཐ་ན་སྲོག་ཆགས་འབུ་སྲིན་ཙམ་
ལའང་བྱམས་སྙིང་རྗེ་ཁོ་ན་བྱེད་ཀྱི་ཡོད་པས་འདི་ལྟ་བུའི་སྡུག་བསྔལ་ང་ལ་ཡོང་
དགོས་དོན་གང་ཡིན་ནམ་”ཟེར་ནས་ངུས། ཕྲན་ཙམ་ཞིག་ནས་གཅེན་པོར་ཁ་
གཏད་དེ་“ཇོ་ལགས། ད་རེས་ཁྱེད་ཀྱིས་ཐབས་ནུས་ཟབ་མོ་ཞིག་འདོན་པར་མ་
མཛད་ན་ཁོ་མོ་བཟོད་ཐབས་བྲལ་བའི་མྱ་ངན་གྱིས་ནོན་པར་ངེས་སོ། བློ་བལྟ་
ས་དང་རེ་བ་བཅོལ་ས་ཁྱེད་ལས་མེད་པས་ཇོ་ལགས་ཀྱིས་ངེས་པར་དུ་རོགས་
རམ་སྐྱབས་འཇུག་གནང་རོགས་གནང་”ཞེས་ཟེར་བཞིན་གཅེན་པོའི་ལག་པ་
ནས་བཟུང་སྟེ་སླར་ཡང་སྐྱོ་སྣང་ཆེན་པོས་ངུས། རྫོང་དཔོན་ནི་གཅུང་མོའི་སྡུག་
བསྔལ་སེལ་བྱེད་ཀྱི་ཐབས་ལམ་ཞིག་འཚོལ་ཕྱིར་མིག་ཧྲིག་ཧྲིག་བྱས་ནས་བསམ་
བློ་གཏོང་བཞིན་ཡོད་པ་ལས་ཧད་ཀྱིས་ཡར་ལངས་ཏེ། གཟིམ་ཆུང་ནང་དུ་ཕར་
འགྲོ་ཚུར་འགྲོ་བྱེད་བཞིན་དུ་“ཟླ་བ་གཉིས་པའི་ཚེས་པ་བཅུ་གཉིས། གསུམ་
པའི་བཅུ་གཉིས། བཞི་པའི་བཅུ་གཉིས། ལྔ་པའི་བཅུ་གཉིས་”ཞེས་ཁ་ནས་
སྐྱོར་ཏེ་ལག་པའི་སོར་མོར་ཉིན་ཞག་བགྲང་བའི་རྗེས་སུ་གློ་བུར་དུ་གཅུང་མོར་
ཁ་ཚུར་བསློགས་ཏེ་“གཅུང་མོ་ཁྱེད་ལ་སྡུག་བསྔལ་བྱུང་བ་དང་ང་ལ་བྱུང་བ་ཁྱད་
ཅི་ཡོད། ད་རེས་དཀའ་ངལ་འདི་སེལ་བར་ཐབས་ཤེས་བཟང་པོ་ཞིག་འདུག་
ཀྱང་། གཅུང་མོ་ཁྱེད་ཀྱིས་བྱ་བ་གང་འདྲ་ཞིག་ཡིན་རུང་ངེས་པར་དུ་ངའི་ངག་
118ལེའུ་བདུན་པ། འཁྱོལ་དཀའ་བའི་མཚན་མོ།
བཀོད་ལྟར་གནང་དགོས་པ་མ་ཟད། གསང་བ་མི་ཤོར་བའི་དམ་བཅའ་བརྟན་
པོ་ཞིག་མ་བྱུང་ན་བྱ་བ་མཐིལ་བརྡོལ་བ་དང་གསང་བ་ཕྱི་ལ་གྱར་ཚེ་ཁྱེད་ལ་མིང་
དཔྱས་ཡོང་རྒྱུ་ལྟ་ཅི་སྨོས། ང་ཡང་ཀུན་གྱིས་སྨད་པར་བྱེད་པའི་མི་ཞིག་ ཏུ་
འགྱུར་ངེས་ཡིན་པས་གཅུང་མོས་དགོངས་པ་གཟབ་ནན་བཞེས་རོགས་གནང་”
ཞེས་ལབས། དེས་ན་ལྷ་ལྕམ་ ནི་ དགའ་བ་ དཔག་ ཏུ་ མེད་ པ་སྐྱེས་ནས་ ཡར་
ལངས་ཏེ་འཕག་ཙམ་འཕག་ཙམ་མཆོང་བཞིན་དུ་རྫོང་དཔོན་གྱི་འགྲམ་དུ་ཡོང་
གནང་ཐུབ་པའི་ཐབས་ཤེས་ཡོད་ན་ངས་བཀའ་གསུང་ཅི་སྒྲུབ་ཞུ་ངེས་མ་ཟད།
ནས་ལག་པར་བཟུང་སྟེ་“ཇོ་ལགས། ཁྱེད་ཀྱིས་ངའི་དོན་ཆེན་འདི་ཐག་གཅོད་
གསང་བ་བྱེད་དགོས་རིགས་རྣམས་ནི་བྱ་དང་བྱེའུ་གཅིག་གིས་ཀྱང་མ་ཤེས་པ་བྱ་
རྒྱུའི་ཐོག་ལ། གསང་གཏམ་ཚིག་གཅིག་ཡིན་ནའང་དུར་ཁྲོད་དུ་འཁྱེར་འགྲོ་གི་
ཡིན་”ཞེས་སེམས་ཐག་ཆོད་པོས་ཁས་ལེན་བྱས་པས་སྐུ་ངོ་རྫོང་གིས་“གཅུང་
མོར་ཆོད་སེམས་འདི་འདྲ་ཡོད་ན་འགྲིགས་འདུག ཁྱེད་འདིར་བཞུགས་དང་”
ཟེར་ནས་ལྷ་ལྕམ་ཤེལ་ཁྲའི་མདུན་གྱི་གདན་ཐོག་ཏུ་བཞག་སྟེ་སྐད་ཤུགས་ཆུང་
ངུས་སྐད་ཆ་མི་ཉུང་བ་ཞིག་བཤད་པ་དང༌། ལྷ་ལྕམ་གྱིས་ཀྱང་སྐབས་འགར་ཐེ་
ཚོམ་གྱི་རྣམ་འགྱུར་སྟོན་པ་དང་སྐབས་རེ་འཛུམ་འཚེར་འཚེར་བྱེད་པ་སོགས་
ཡུན་རིང་གྲོས་མོལ་བྱས།
དེའི་ཕྱི་ཉིན་ཞོགས་པ་སྐུ་ངོ་རྫོང་གིས་ས་དབང་ཆེན་མོའི་འགྲམ་དུ་བཅར་
ཏེ་ལྷོ་ཁའི་ཐོན་ཁུངས་སྣམ་བུ་སྤུ་ཕྲུགས་དང་། ཐིག་མ། དེ་བཞིན་རྩེ་ཐེར་ལ་
སོགས་པའི་ལག་རྟགས་འབོར་ཆེན་ཕུལ་ནས་སྤྲོ་སེམས་འཁོལ་བའི་འཚམས་ཞུ་
བྱས་ཀྱང་། ས་དབང་ཆེན་མོས་ནི་དེ་སྔོན་ལྟར་གྱི་སྤྲོ་བ་ཆེན་པོའི་བསུ་བ་མི་བྱེད་
ལ། གཏམ་ལན་ཚིག་རེ་གཉིས་བརྒྱབ་པ་དེ་ཡང་མི་འདོད་སྣང་ཆུང་གི་ཚུལ་
ཞིག་ཤུགས་ཀྱིས་མངོན་མོད། རྫོང་དཔོན་གྱིས་དགའ་སྣང་ཆེན་པོའི་ཟོལ་ལ་
119གཙུག་གཡུ།
བརྟེན་ནས་འདི་ལྟར་གསོལ་ལོ། “ས་དབང་ཆེན་མོས་མཁྱེན་གསལ་ལྟར་ངའི་
རྨི་ལམ་ཧ་ཅང་ཐིག་པོ་ཡོད་པས།
ཉེ་ལམ་དགོང་ལྟར་རེ་བཞིན་ང་ལ་རྨི་ལམ་
བཟང་པོ་ཤ་སྟག་གཏོང་བ་དང་། བཀྲ་ཤིས་པའི་རྟགས་མཚན་མང་པོ་བྱུང་བ་
མ་ཟད། ལྷག་དོན་དུ་ངའི་གཅུང་མོར་ནོར་བུ་རྙེད་པ་དང་སྲས་འཁྲུངས་པ་
སོགས་ཡང་ནས་ཡང་དུ་རྨིས་པར་བརྟེན་དགའ་བ་ཆེན་པོ་སྐྱེས་ཏེ། དངངས་
འཚབ་ཀྱིས་ལྷོ་ཁ་ནས་ཐོན་ཏེ་འདིར་འབྱོར་མ་ཐག་ཏུ་གཅུང་མོར་ལྟ་རེག་དྲི་
གསུམ་གྱི་སྒོ་ནས་བརྟག་པ་བྱེད་སྐབས་ཁྱེད་ཀྱི་རིགས་རྒྱུད་འཛིན་པའི་གདུང་
རབས་ཀྱི་ས་བོན་དེ་ནི་གཅུང་མོའི་མངལ་དུ་ཞུགས་ཟིན་འདུག བདག་ལ་རྨིས་
པའི་རྨི་ལམ་ནི་ཤིན་ཏུ་ནས་བདེན་པར་མཐོང་ལ། འཆོ་འབྲང་རིགས་ཀྱི་གདུང་
རབས་ཕྲེང་བར་སྤེལ་བྱེད་ཀྱི་མྱུ་གུ་དག་རིང་མོ་ནས་ལས་སྨོན་ཟབ་མོས་མཚམས་
སྦྱར་བའི་ལྷ་ལྕམ་རང་གི་མངལ་དུ་སྦྲུམ་པ་ནི་ཧ་ཅང་བཀྲ་ཤིས་པའི་དོན་ཆེན་
ཞིག་ཡིན་གཤིས། དེ་རིང་ས་དབང་ཆེན་མོར་བཀྲ་ཤིས་བདེ་ལེགས་ཞུ་བར་
བཅར་བ་ཡིན་”ཞེས་བཤད་ནས་ཁ་བཏགས་ཨ་ཤེ་གཅིག་བཏོན་ཏེ་གསོལ་ལྕོག་
གི་སྟེང་དུ་ཕུལ། གཏམ་དེ་ཐོས་མ་ཐག་ཏུ་ས་དབང་ཆེན་མོ་ནི་མི་ལུས་བརྗེས་པ་
བཞིན་དུ་ངོ་ནག་སྒམ་བརླིང་གི་རྣམ་པ་དེ་སྨུག་པ་ཡལ་བ་ལྟར་མེད་པར་གྱུར་ཏེ་
བཅོས་མིན་དགྱེས་སྤྲོའི་འཛུམ་མདངས་དང་ལྡན་པའི་སྒོ་ནས་“དེ་རིང་ཞོགས་
པ་ང་མ་ལངས་སྔོན་དུ་ཕོ་རོག་གིས་གྲོག་སྐད་བར་མ་ཆད་པར་རྒྱག་པ་དང་། ད་
ནི་ཁྱེད་ཀྱིས་འདི་ལྟ་བུའི་བཀྲ་ཤིས་པའི་གཏམ་བཟང་གསུངས་པ་འདིས་ཉེ་ལམ་
ངའི་སྙིང་ལ་ཚེར་མ་ཟུག་པ་དང་འདྲ་བའི་གདུང་བ་ དེ་ མར་ གྱི་ ནང་ ནས་ སྤུ་
བཏོན་པ་ལྟར་རང་ཞིར་གྱུར། ད་ལྟ་ཁྱེད་ཀྱིས་གསུངས་པ་ལྟར་རིང་མོ་ནས་
ལས་སྨོན་ཟབ་མོས་མཚམས་སྦྱར་བའི་ལྕམ་ཆུང་ལགས་ནི་བདག་གིས་མཐའ་
གཅིག་ཏུ་ བརྩེ་ བའི་ ཆུང་ མ་ཁོ་ན་ཉིད་ཡིན་ལ། ལྕམ་ཆུང་ལགས་ཀྱིས་ དུས་
120ལེའུ་བདུན་པ། འཁྱོལ་དཀའ་བའི་མཚན་མོ།
གཏན་དུ་ང་ལ་བརྩེ་གཅིག་ཏུ་མཛའ་བའི་གདུང་སེམས་རབ་ ཏུ་བཅིངས་ནས་
གནས་ཀྱང་། ཚར་དུ་དངར་བའི་རིགས་རྒྱུད་ཀྱི་ཕྲེང་བ་སྤེལ་བའི་ནུས་པ་དང་
མི་ལྡན་བར་བརྟེན་ཡབ་ཡུམ་གྱི་དགོངས་དོན་འགོང་བར་མི་སྤོབས་པས་བག་མ་
གསར་པ་ཞིག་ལེན་རྒྱུར་ཁས་མི་ལེན་ཀ་མེད་བྱུང་ཡང་། བདག་གིས་སྐྱེ་བའི་
ཕྲེང་བར་ལེགས་པར་བསགས་པའི་བསོད་ནམས་ཟབ་མོའི་རྣམ་སྨིན་ལས་མི་
འདོད་ཚུལ་མིན་གྱི་བྱ་བར་འཇུག་མ་དགོས་པར་ད་ཆ་རིགས་ཀྱི་མྱུ་གུའི་ས་བོན་
ནི་ང་ཡིས་དུས་དང་རྣམ་པ་ཀུན་ཏུ་གཡོ་བ་མེད་པར་བརྩེ་བའི་ལྕམ་ཆུང་ལགས་
རང་གི་མངལ་དུ་སྨིན་པ་ནི་ཅིས་ནས་ཀྱང་ཡིད་ལ་དགའ་བ་འབུམ་ཕྲག་སྟེར་
བའི་བཀྲ་ཤིས་བདེ་ལེགས་ཀྱི་བྱ་བ་བཟང་པོ་ཞིག་ཡིན། བརྟག་པའི་རྣམ་དཔྱོད་
ཀྱི་དཔལ་འབར་ཞིང་གསོ་བ་རིག་པའི་གཞུང་ལ་བྱང་ཆུབ་པ་བདག་གི་སྙིད་པོ་
ཁྱེད་ཀྱིས་ཡིད་ཀྱི་དུཿ ཁའི་ཚ་གདུང་སེལ་བྱེད་སྦྲང་ཆར་གྱི་གཏམ་བཟང་ཁོ་བོའི་
ཐོས་འཛིན་དབང་པོའི་བདུད་རྩིར་བསྒྲགས་པ་འདི་ལེགས་སོ། ཤིན་ཏུ་ལེགས་
སོ་”ཞེས་སྨྲས་ཤིང་ལྷ་ལྕམ་ཡང་འགྲམ་དུ་བོས་ནས་སྤྲོ་སྣང་ཆེན་པོས་ལུས་པོའི་ཆ་
ཤས་ཡོངས་ལ་མགོ་ནས་རྐང་མཐིལ་བར་ཡང་སྐོར་བསྐྱར་སྐོར་གྱིས་ལྟ་བར་བྱེད་
པ་དང་། གདན་ལ་འཁོད་དུ་བཅུག་སྟེ་ཞལ་ཏ་མ་རྣམས་བསྐུལ་ནས་ལུས་ལ་ཟླ་
གམ་སྒྲོན་པ་དང་། རྒྱབ་ཏུ་དབུ་སྔས་འབུལ་བ། མདུན་དུ་གསོལ་ཇ་འབུལ་བ་
སོགས་བྱེད་དུ་བཅུག་པའི་མཚམས་སུ། རྫོང་དཔོན་ནི་ས་དབང་ཆེན་མོས་རང་
གི་གཅུང་མོར་འདི་ལྟ་བུའི་གཅེས་སྐྱོང་བྱེད་པའི་ཚུལ་རྣམས་མཐོང་བས་སེམས་
ལ་དགའ་སྣང་ཆེན་པོ་འཆར་ཡང་སྒམ་བརླིང་གི་རྣམ་པའི་ཐོག་ནས་འདི་སྐད་དོ།
“སྤྱིར་ན་དུས་སྟོན་དབྱར་གྱི་ཚ་དྲོད་འཕེལ་བ་དང་། དབྱར་རྔའི་སྒྲ་དང་སྦྲགས་
པའི་སྤྲིན་བཅུད་ཀྱི་བདུད་རྩིས་ས་གཞི་གཤེར་བར་བྱས་པའི་བཅུད་ཀྱིས་ལྗོན་
པའི་སྡོང་པོར་འབྲས་བུ་འདོགས་པ་བཞིན་དུ་ཚེ་རབས་སྔོན་མའི་ལས་སྨོན་དང་
121གཙུག་གཡུ། ཡུལ་གྲུའི
ངེད་ཅག་གི་བསོད་ནམས་ལས་གྲུབ་པའི་རིགས་ཀྱི་མྱུ་གུ་ནི་སྦྲུམ་པར་གྱུར་པས་
དགའ་སྤྲོའི་ཀློང་དུ་ཚུད། འོན་ཀྱང་ལྗོན་ཤིང་གི་འབྲས་བུ་ལའང་སད་སེར་ལ་
སོགས་པའི་གནོད་པ་དང་རྟག་ཏུ་རྗེས་སུ་འབྲེལ་བ་བཞིན་དུ་སྦྲུམ་ལྡན་མ་ཞིག་
ལ་མཚོན་ན་མངལ་ཆགས་པ་ནས་བུ་མ་བཙས་བར་དུ་བགེགས་དབང་བར་ཆད་
དང་། ནད་ཀྱི་འཚེ་བྱེད་གཉིས་རྟག་ཏུ་གྲོགས་ནས་ཡོད། མངལ་ཞུགས་ནས་
མི་རིང་བར་‘དེ་རྟགས་སྐུ་ལྕི་ལུས་རིད་ཡི་ག་འགག གཡལ་རྨྱང་སྒྱིད་སྐྱུར་ནུ་མ་
སྐྱེ་བ་དང་། སྐྱུར་ལ་དགའ་ཞིང་སྙིང་ལ་སྣ་ཚོགས་འདོད། དེ་བཀག་མངལ་
འཇིག་གཟུགས་མི་སྡུག་པར་འགྱུར། དེ་བས་གནོད་པའང་ཕན་བསྲེས་ཅུང་
ཟད་བྱིན་’ ཞེས་སྨན་གཞུང་དུ་འཁོད་པ་ཇི་བཞིན་དུ་སྔོན་ལ་འཁྲི་ནད་ཀྱིས་
མནར་ནས་སྐུ་ལྕི་བ་དང་། ལུས་རིད་པ། དང་ག་འགག་པ། གཡལ་བ། སྒྱིད་
ལུག་པ་ལ་སོགས་པའི་མི་བདེ་བའི་ཚོར་སྣང་མང་པོ་མྱོང་དགོས་པ་དང་། ཟས་
ཀྱང་སྐྱུར་རིགས་ལ་དགའ་བ་སོགས་སེམས་ལ་འདོད་པ་སྣ་ཚོགས་འཆར་བས།
གལ་ཏེ་འདོད་དོན་དེ་རྣམས་སྐོང་བར་མ་བྱས་ན་མངལ་དུ་ཞུགས་པའི་བུ་ལ་
གནོད་རྐྱེན་ཡོང་ངེས་ལ་བརྟེན་ས་དབང་ཆེན་མོས་བྱམས་སྐྱོང་ལྷོད་མེད་གནང་
དགོས་ཤིང་། བུ་མ་བཙས་བར་དུ་སྤྱོད་ལམ་གྱི་བླང་དོར་བྱ་གཞག་ལ་ ཡིད་
གཟབ་བག་ཟོན་གནང་དགོས་ པ་ ནི་ཤིན་ ཏུ་ནས་ གལ་འགངས་ཆེ་ བས་སྨན་
གཞུང་དུ་ ་ ཉལ་ པོ་ རྩོལ་ དྲག་ མཚན་ མོ་ གཉིད་ མི་ ལོག ཉིན་གཉིད་ ཤུགས་
བཀག་ཚ་རྣོ་ལྕི་བ་དང་། བཤང་བགགས་ཟས་དང་རློན་ཁྲུས་མས་བཏང་དང་།
གཏར་ཁ་ལ་སོགས་ཟླ་བརྒྱད་བར་དུ་སྤང་’ཞེས་འཁོད་གསལ་གྱི་སྤང་བྱ་རྣམས་
ངེས་པར་དུ་སྤོང་དགོས། ལྷག་དོན་དུ་ད་ལན་མངལ་དང་པོ་ཡིན་པས་ཉལ་པོ་
སྤང་བ་སྟེ་ཟུང་སྦྱོར་གྱི་སྤྱོད་ལམ་ནི་དེ་བས་ཀྱང་སྤོང་དགོས་པས། དེ་རིང་ནས་
བཟུང་ལྷ་ལྕམ་ཟུར་དུ་སྐུ་གཟིམ་གནང་དགོས་པ་མ་ཟད། ། ཟླ་བ་གཉིས་གསུམ་
122ལེའུ་བདུན་པ། འཁྱོལ་དཀའ་བའི་མཚན་མོ།
ཙམ་གྱི་རྗེས་སུ་གཅུང་མོ་ལྷོ་ཁ་བྲག་དཀར་རྫོང་དུ་གཏོང་བ་གནང་ན་གུས་པས་
བབ་བསྟུན་གྱི་སྨན་སྦྱོར་འཕྲོད་བསྟེན་ཟབ་མོས་ལུས་གསོ་བར་བྱེད་ཐུབ་པ་མ་
ཟད། ཁྲ་འབྲུག་སྒྲོལ་མ་ལྷ་ཁང་སོགས་ལ་སྐོར་བ་གསོག་པ་བཅས་ཀྱི་ཐོག་ནས་
མ་བུ་བདེ་གྲོལ་ཡོང་བ་ངེས་པར་དུ་བྱེད་ཐུབ་ཅིང་། གལ་ཏེ་ཟས་སྤྱོད་བླང་དོར་
གྱི་གནས་འཕྱུགས་པའམ། ཡང་ན་ནུས་ལྡན་གྱི་སྨན་བཅོས་རིམ་གྲོ་སོགས་དང་
མི་ལྡན་ན་འབྲས་བུ་སྨིན་ཁར་སྡོང་པོ་འགྱེལ་བ་ལྟ་བུའི་རྐྱེན་ངན་འབྱུང་སྲིད་
པས། དེས་ན་ས་དབང་ཆེན་མོའི་ཐུགས་ཀྱི་རེ་འབྲས་དོན་ལྡན་དུ་འགྱུར་བའི་
ཆེད་དུ་གཟབ་ནན་གྱི་དགོངས་བཞེས་དང་ཐུགས་ཐག་ཆོད་པོའི་མཛད་ཐབས་
སྤེལ་བར་རིགས་སོ”ཞེས་རྒྱུ་མཚན་དང་བྱ་ཐབས་གཉིས་ཀ་བཏོན་པ་ན། ས་
དབང་ཆེན་མོས་གཏམ་བཤད་དེ་དག་ལ་གཡེང་བ་མེད་པར་ཉན་པའི་རྗེས་སུ་
མགོ་བོ་ཅུང་ཟད་བཏེགས་ཤིང་མིག་གཉིས་གྱེན་དུ་ལྟ་བཞིན་དུ་ཡུད་ཙམ་ཞིག་
བསམ་བློ་བཏང་ནས་གཏམ་ལན་འདི་སྐད་སྨྲས་སོ། “རིང་མོ་ཉིད་ནས་རྟག་ཏུ་
རེ་སྒུག་བྱས་པའི་བསམ་འདུན་གྱི་སྙིང་པོ་དག་འགྲུབ་པར་ཉེ་བས་ནོར་བུ་ལག་
པར་ཐེབས་དུས་ནམ་མཁར་གློད་ན་ག་ནས་ཡོང་། བགེགས་བར་སེལ་ཆེད་དུ་
མཆོད་སྦྱིན་རྣམ་དཀར་དགེ་བའི་ཐབས་བཟང་ལྷུར་ལེན་བྱེད་དགོས་པ་མ་ཟད།
མ་བུ་བདེ་གྲོལ་ཡོང་ཆེད་དུ་འཕྲོད་བསྟེན་སྨན་བཅོས་དང་ཟས་སྤྱོད་ལ་སོགས་
པའི་བླང་དོར་གྱི་བྱ་བ་ལ་གཡེང་མེད་ཀྱིས་ཡིད་གཟབ་བྱེད་དགོས་པ་ནི་ལོས་
ཀྱང་ཡིན། འོན་ཀྱང་ཕྲུ་གུའི་སྐྱེ་གཡོག་དང་འཕྲོད་བསྟེན་གང་ཅིར་མྱོང་བ་ལྡན་
ཞིང་རང་ཅག་ལ་སྙིང་ཉེ་བའི་ཕྲུ་གུ་སྐྱེ་བསུའི་མ་མ་ཞིག་མ་མཆིས་པས་བློས་ཀྱིས་
བཟོད་ཐབས་བྲལ། ། ད་ལན་མ་བུ་བདེ་གྲོལ་མ་བྱུང་བར་དུ་ཁྱེད་ཀྱིས་འགན་
ལེན་གཙང་བཞེས་གནང་ཐུབ་ན་ཁྱེད་ནི་རབ་འབྱམས་སྨན་པའི་གཞུང་ཚད་
ལོན་ངེས་ཐོག་ལ། ཤེས་བྱའི་རྣམ་གྲངས་མ་ལུས་པར་བསྲལ་ཆེ་ཞིང་། གང་
123གཙུག་གཡུ།
ཅིའི་མྱོང་བ་ཐོགས་པ་མེད་པ་མ་ཟད། ལྷག་དོན་དུ་གཟབ་ནན་ཞིབ་ཚགས་ཀྱི་
གཤིས་རྒྱུད་དང་ལྡན་པས། དེ་ལས་བློ་བདེ་བ་ཡོང་ཐབས་མེད་པར་བརྟེན་ཁྱེད་
ཀྱི་འདོད་བློ་ལྟར་བགྱི་འོ་”ཞེས་དགའ་སྣང་ཆེན་པོས་ཐག་བཅད། བྲག་དཀར་
རྫོང་དཔོན་ནི་རང་གི་ཇུས་བཀོད་ཀྱི་གནད་ཆེ་བའི་ཕྱེད་ཆ་ཙམ་ཞིག་བདེ་བླག་
ངང་གྲུབ་ནས་ ཕྱི་ ཚུལ་ དུ་ མ་ མངོན་ ཡང་ སེམས་ པའི་ གཏིང་ དུ་ སྤྲོ་ བ་ ཆེན་ པོ་
བརྟས་སོ།
སྐུ་ངོ་མདའ་དཔོན་ལ་མལ་ཆས་ནང་དུ་བསམ་བློ་དེ་ཙམ་འཁོར་རྗེས་ད་ནི་
གཉིད་ཕྲན་ཙམ་ཁུག་ རོགས་བྱས་ན་སྙམ་སྟེ་འགྲེ་ལྡོག་ ཅིག་བརྒྱབ་ནས་ མིག་
བཙུམས་ཀྱང་གཉིད་ནི་ག་ལ་ཁུག དེ་ལས་ལྡོག་སྟེ་རིག་པ་དྭངས་གསལ་དུ་སོང་
ནས་སླར་ཡང་མུ་མཐུད་དེ་བསམ་བློ་འདི་ལྟར་འཁོར་རོ།
དེ་ནས་ཟླ་བ་གཉིས་ཙམ་གྱི་རྗེས་སུ་ལྷོ་ཁ་བྲག་དཀར་རྫོང་གི་རི་ལྡེབས་སུ་
ཆགས་པའི་རྫོང་མཁར་མཐོ་ལ་བཙན་པ་ཞིག་ཡོད་པ་དེའི་ཐབ་ཚང་གི་ནང་དུ།
སྐུ་ངོ་རྫོང་གིས་ལག་པར་སྨན་ཤོག་ཆག་ཅིག་ཁུར་ནས་ན་ཆུང་བུད་མེད་སྦྲུམ་
ལྡན་མ་སྐམ་ལ་རིད་པ་ཞིག་མལ་དུ་གནས་པ་དེའི་འགྲམ་དུ་ཡོང་སྟེ། “གཡུ་
སྒྲོན། རང་གཟུགས་པོ་འཁོར་ནས་ཟླ་བ་གསུམ་ལྷག་ཙམ་སོང་ཟིན་པས་ད་ཆ་
གཟབ་གཟབ་མ་བྱས་ན་ཏན་ཏན་རྐྱེན་ངན་ཞིག་དང་འཕྲད་སྲིད་པས། ཁ་ས་
ཆུ་ལེན་ པར་འགྲོ་ དུས་ཀྱང་ རང་གིས་གཟབ་གཟབ་མ་བྱས་པར་བརྟེན་རྐང་
འདྲེད་ཤོར་ཏེ་རྫོང་གི་རྡོ་སྐས་ཐོག་ནས་ཆུ་བན་དང་ཆབས་ཅིག་རྦབ་ཏུ་བསྒྲིལ་
སྟབས། མདང་ནུབ་རྒྱུ་སྨད་ན་བ་ནི་ཕྲུ་གུ་ཤོར་གྲབས་བྱེད་པའི་རྟགས་མཚན་
རེད། ད་ལྟ་ན་ཟུག་འཇགས་ཟིན་རུང་ད་དུང་སྨན་ཐུན་འདི་ཐོངས་ཤིག ཁྱོད་
ལ་སྟབས་མི་ལེགས་པའི་གནས་ཚུལ་འདྲ་བྱུང་ན་དེ་ནི་མི་གཅིག་གི་གནད་དོན་
མ་ཡིན་པར་སྲོག་གཉིས་ཀྱི་རྩ་བ་ཡིན་པས། ཕྲུ་གུ་མ་སྐྱེས་སྔོན་དུ་ཆུ་ལེན་རྒྱུ་
124ལེའུ་བདུན་པ། འཁྱོལ་དཀའ་བའི་མཚན་མོ།
སོགས་ཤུགས་ལས་ཀྱི་རིགས་མཐའ་དག་བྱེད་མི་དགོས་”ཟེར། གཡུ་སྒྲོན་གྱིས་
སྨན་ཐུན་དེ་ལག་པར་བླངས་ནས་སེམས་འགུལ་ཆེན་པོ་ཐེབས་ཏེ་མིག་ལ་མཆི་
ཞག་འཁོར་བཞིན་དུ་དལ་བུའི་ངག་གིས་“ང་ནི་ཨ་ཅག་འཛོམས་པ་དང་ཨ་ཕོ་
ཕུན་ཚོགས་མཉམ་དུ་བྲོས་བྱོལ་འགྲོ་ས་ནས་ཁྱེད་ཀྱིས་འཛིན་བཟུང་གནང་སྟེ།
ལོ་གཅིག་ཙམ་གྱི་རིང་ལ་རྫོང་གི་ནང་ཟན་གཡོག་མོ་ཞིག་བྱས་ནས་བསྡད་པ་
དང་། ད་བར་ངའི་བསམ་པར་ཁྱེད་ནི་སྐྱེས་པ་ཁེར་རུ་མ་ཆགས་པའི་གདུང་
བས་མྱོས་ནས་གནས་སྐབས་ཀྱི་འདོད་པའི་ཟུག་རྔུ་སེལ་ཆེད་དུ་གཡོག་མོ་བདག་
ལྟ་བུ་ཞིག་ལ་སྤྱོད་པར་མཛད་ནས་སྦྲུམ་པར་གྱུར་བ་མ་གཏོགས། སླད་དུ་མ་བུ་
བདེ་གྲོལ་བྱུང་བའི་དབང་དུ་བཏང་ནའང་ཁྱེད་ཀྱི་རིགས་སྲས་སུ་ངོས་འཛིན་
གནང་རྒྱུ་ལྟ་ཅི། ཐ་ན་ལྐོག་ཏུ་ཐུགས་ཁུར་གཟིགས་སྐྱོང་ཙམ་ཞིག་ཀྱང་འཐོབ་
ཡོང་སྙམ་པའི་བསམ་བློ་མ་འཁོར། གཉོད་ཆུང་ནུས་མེད་ཀྱི་སྐྱེ་བ་དམན་པ་
བདག་ནི་བྲོས་བྱོལ་གྱི་ལམ་ནས་འཛིན་བཟུང་བྱས་ཤིང་བཟང་བཙོན་དུ་གནས་
པའི་གཡོག་མོ་རང་ལུས་རང་དབང་མེད་པ་ཞིག་གིས་ད་དུང་ཕྲུ་གུ་གསོ་དགོས་
བྱུང་ན། གཅིག་ནས་དཔོན་པོའི་ལས་ཀ་གང་བསྐུལ་འཐུས་ཚང་འགྲུབ་མི་ཐུབ་
པའི་དངངས་སྐྲག་དང་། གཉིས་ནས་རང་གི་ཤ་ལས་མཆེད་པའི་ཕྲུ་གུ་བདག་
མེད་དུ་བསྐྱུར་ནས་འགྲོ་བློས་མི་བཟོད་པར་དཔོན་པོའི་བཀའ་བཀྱོན་དང་ཕྲུ་
གུའི་མ་འབོད་ཀྱི་ངུ་སྒྲ་གཉིས་བསྡེབས་ནས་ཉིན་མཚན་ཀུན་ཏུ་སྡུག་བསྔལ་གྱི་
འོབས་སུ་ཚུད་རྒྱུའི་མཐའ་འབྲས་ངན་པ་རྣམས་བསམ་བློ་ཡང་ཡང་འཁོར་ནས་
སེམས་ཁྲལ་ཆེན་པོས་སྙིང་ལ་ན་ཚ་གཏོང་གི་འདུག སྐུ་ངོ་ཁྱེད་དང་ཐོག་ངས་
ལས་རྒྱུ་འབྲས་ལ་བརྩི་འཇོག་མི་གནང་མཁན་ཞིག་ཡིན་ཤག་བྱས་པ་ཡིན་ཀྱང་།
ལོ་སྟོད་ལ་ཁྱེད་ལྷ་སར་ཕེབས་ཏེ་ཕྱིར་ལོག་གནང་བ་ནས་བཟུང་བདག་ལ་ལྷག་
པར་ཐུགས་བརྩེ་ལྷོད་མེད་གནང་བའི་ཐོག་ནས་ཁྱེད་ནི་བྱམས་སྙིང་རྗེ་དང་ལྡན་
125Em གཙུག་གཡུ། ༢༢ལ་ཡུལ་
པའི་སྦྱིན་བདག་བཟང་པོ་ཞིག་ཡིན་པའི་ར་སྤྲོད་བྱུང་སོང་བས། སླད་ཕྱིན་ངས་
ཤ་ཞེན་ཆེན་པོས་ཅི་གསུང་བཀའ་སྒྲུབ་ཞུ་རྒྱུ་ཡིན་”ཞེས་སྨྲས་པ་ན། རྫོང་དཔོན་
གྱིས་མིག་ལྤགས་ཀྱང་གཟེངས་གཟེངས་བྱས་ཏེ་“འགྲོ་བ་རིགས་དྲུག་སེམས་ཅན་
ཐམས་ཅད་ཕ་དང་མ་ལ་མ་གྱུར་པ་གཅིག་ཀྱང་མེད་པས། སུ་ལ་སྡུག་བསྔལ་
བྱུང་ཡང་ངེས་པར་ དུ་བྱམས་སྙིང་རྗེ་བྱེད་དགོས་ཀྱི་ རེད་” ཟེར་ བཞིན་ པའི་
སྐབས་སུ་གཡོག་པོ་ཞིག་ཡོང་ནས་རྫོང་དཔོན་ལ་“ས་དབང་ཆེན་མོའི་ལྷ་ལྕམ་སྐུ་
ཞབས་ཀྱི་སྔོན་བགྲོད་པ་དང་དྲེལ་པ་འབྱོར་སོང་བས། ད་ལྟ་ཕེབས་གྲབས་ཡོད་
ཟེར་གྱི་འདུག་” ཅེས་བརྡ་བསྐྱལ། རྫོང་དཔོན་ནི་ དེ་ མ་ ཐག་ ཏུ་ བྲེལ་འཚུབ་
ལངས་པ་དང་། མི་ཚང་མས་མ་གོ་དོགས་ཀྱིས་སྐད་ཤུགས་ཆེན་པོས་གཡོག་པོ་
དེར་“ལྷ་ལྕམ་སྐུ་ཞབས་ལ་སྐུ་གཟུགས་ཡོད་པས་ཡུམ་སྲས་བདེ་གྲོལ་མ་བྱུང་བར་
དུ་རྫོང་ཤོད་ཀྱི་སྤྲོ་ཁང་དུ་བཞུགས་ན་དགའ་གི་རེད། ཁྱོད་ཚོས་སྤྲོ་ཁང་དུ་
གསོལ་ཇ་ཞལ་ཏོག་གྲ་སྒྲིག་གྱིས་ཤིག ང་འཕྲལ་དུ་ཡོང་གི་ཡིན་”ཞེས་བཀའ་
བཏང་རྗེས་སུ་གཟིམ་ཆུང་ནས་ཞྭ་མོ་གྱོན་ཏེ་བྲེལ་འཚུབ་ཀྱིས་རྫོང་ཤོད་དུ་བབས་
ཏེ་སྤྲོ་ཁང་གི་སྒོ་འགྲམ་དུ་ཅུང་ཟད་བསྒུགས་ནས་བསྡད་པས། སྤྲོ་ཁང་ རྒྱལ་
སྒོའི་མདུན་ཕྱོགས་ཀྱི་ལམ་བུའི་གཡས་གཡོན་གཉིས་ལ་ལྕགས་རིས་བསྐོར་བའི་
ལྕང་གླིང་ནར་མོ་རེ་ཡོད་པའི་དབྲག་ནས་གཡེར་དྲིལ་དང་ལིང་ཤང་གི་སྒྲ་དང་
བཅས་རྟ་པ་བརྒྱད་དགུ་ཞིག་ཇེ་ཉེར་སླེབས། ཐག་རྒྱང་བཅུ་གྲངས་ཤིག་གི་
མཚམས་ནས་གཡོག་པོ་རྣམས་རྟ་ལས་བབས་ཏེ་ལ་ལས་བཞོན་རྟ་རྣམས་སྔོན་དུ་
འཁྲིད་པ་དང་། གཡོག་པོ་གཉིས་ཀྱིས་ལྷ་ལྕམ་གྱི་རྟ་ཁ་གཡས་གཡོན་ནས་ཁྲིད་
དེ་ཉེ་བར་བཅར་བ་ན། ལྷ་ལྕམ་ནི་རྒྱ་སེ་གཞི་ལྗང་གི་ཞྭ་མོ་སྐལ་བཟང་བསིལ་
གཡབ་ཅིག་གྱོན་ཞིང་། སྐེད་པར་འབུ་རས་ལེམ་ཐང་དམ་པོར་དཀྲིས་ནས་
འདུག་ལ། ཧ་ལམ་མིག་གཉིས་ཀྱང་མ་བསྒྲིབས་ཙམ་གྱི་བར་དུ་ཁ་དཀྲིས་ཁྲ་ཁྲ་
126ལེའུ་བདུན་པ། འཁྱོལ་དཀའ་བའི་མཚན་མོ།
སྣེ་འཛར་ཅན་ཞིག་གིས་བཏུམས་ཏེ་གདོང་པ་ཡོངས་རྫོགས་འགེབས་པར་བྱས།
སྙིང་དོམ་དང་ཨོག་དོམ་ཉིས་རྩེགས་ཀྱི་རྟ་རག་པ་མགོ་གཟེངས་མཐོ་བ་ཞིག་
བཞོན་ཏེ་སྤྲོ་ཁང་སྒོ་འགྲམ་གྱི་ཆིབས་སྟེགས་ཐོག་ཏུ་རྟ་ལས་བབས་ནས་མགྱོགས་
མྱུར་ཁ་དཀྲིས་བཀྲོལ་ཏེ་སྐུ་ངོ་རྫོང་ལ་“ཇོ་ལགས་སྐུ་གཟུགས་བདེ་ཐང་” ཟེར་
བཞིན་ལག་པ་གཉིས་ཀྱིས་ཕྱག་འབུལ་ཞུས་པ་དང༌། རྫོང་དཔོན་གྱིས་ཀྱང་
“གཅུང་མོ་ཕེབས་ལམ་ལ་སྐུ་མཉེལ་མ་སོང་ངམ་”ཟེར་བཞིན་ལག་པས་བརྡ་
མཇལ་ཞིག་བཏང་རྗེས་ཕན་ཚུན་འཚམས་འདྲི་བྱེད་བཞིན་དུ་སྤྲོ་ཁང་གི་གཟིམ་
ཆུང་དུ་འཛུལ།
དེ་ནས་ཟླ་ཤས་རིང་ལ་ལྷ་ལྕམ་ནི་སྐུ་ངོ་རྫོང་དཔོན་དང་ལྷན་དུ་ལྷོ་གནས་
ཁག་ལ་གནས་མཇལ་དང་སྦྲགས་ཁྲ་འབྲུག་སྒྲོལ་མ་ལྷ་ཁང་དུ་སྐོར་བ་བསགས་
ནས་སྡོད་པ་དང་། ཕྱིར་ལོག་ཟིན་རྗེས་སུའང་སྐེད་དཀྲིས་མཐུག་པོ་ཞིག་དཀྲིས་
ཏེ་ཞོགས་ལྟར་སྤྲོ་ཁང་རྒྱབ་ཕྱོགས་སུ་རི་འདབས་ཤིག་ན་ཡོད་པའི་མཆོད་རྟེན་ལ་
སྐོར་བ་གསོག་པར་འགྲོ་བ། དགོང་དྲོ་སྤྲོ་ཁང་མདུན་ གྱི་ གླིང་ གའི་ནང་དུ་
འཆམ་འཆམ་བྱས་ནས་སྡོད་ཀྱི་ཡོད། དེའི་རིང་རྫོང་གི་གཡོག་མོ་གཡུ་སྒྲོན་ནི་
སྐུ་ངོ་རྫོང་གི་གཟིགས་སྐྱོང་འོག་ལ་ཤུགས་ལས་བྱེད་མི་དགོས་པར་ཉིན་ལྟར་རྫོང་
གི་ཐབ་ཚང་ནང་དུ་བལ་འཁལ་ནས་སྡོད་པ་དང་། ཟླ་རེ་བཞིན་དུ་གཟུགས་པོ་
ཇེ་མཐོར་སོང་བས་མཐར་སྐྱེ་ཟླ་ཤར་ཏེ་རིམ་བཞིན་སྐྱེ་ཟུག་ཇེ་དྲག་ཏུ་སོང་བའི་
མཚམས་སུ་སྔོན་ཚུད་ནས་སྐུ་ངོ་རྫོང་གིས་བཀོད་འདོམས་བྱས་ པ་ལྟར་ ནང་
བཟན་རྒན་མོ་མྱོང་བ་ ཅན་ཞིག་ཡོད་པ་དེས་སྐྱེ་གཡོག་བྱས་ཏེ་ཁམས་གཤིས་
དྭངས་བའི་བུ་ལྟ་ན་སྡུག་པ་ཞིག་སྐྱེས་སོ། དེའི་ཕྱི་ཉིན་སྐུ་ངོ་རྫོང་གིས་ལྷ་ལྕམ་སྐུ་
ཞབས་ལའང་སྐྱེ་གཟུགས་དྲག་པོ་རྒྱག་ལུགས་བཅས་ཀྱི་སྐོར་མི་ཚང་མར་ཤོད་པ་
དང་། དུས་རྟག་ཏུ་གཡོག་པོ་བྱེད་མཁན་གྱི་ཞལ་ཏ་མ་ཡང་ལྷ་ལྕམ་གྱི་གཟིམ་
127གཙུག་གཡུ། མ་
ཆུང་ནང་དུ་མ་བཏང་བར་སྐུ་ངོ་རྫོང་རང་གིས་ཇ་དང་ལྟོ་ཆས་སོགས་ཡར་སྐྱེལ་
མར་སྐྱེལ་བྱེད་ལ། སྐབས་རེ་བསངས་ཕོར་ཁྱེར་ནས་གཟིམ་ཆུང་དུ་བདུག་རྫས་
བདུགས་པ་དང༌། ཡང་མཚམས་རེ་རླུང་བཅོས་བྱེད་ཀྱི་ཡིན་ཟེར་ནས་མར་ཁུའི་
ནང་དུ་ཛ་ཏི་བསྐོལ་ཏེ་གཟིམ་ཆུང་དུ་འཁུར་འགྲོ་བ་སོགས་དེའི་ཉིན་མོ་བྲེལ་བ་
འཚུབ་འཚུབ་ངང་ཕར་རྒྱུག་ཚུར་རྒྱུག་བྱེད་ཅིང་། མཚན་མོ་ཡང་གཅུང་མོའི་
གཟིམ་ཆུང་དུ་ནད་གཡོག་བྱེད་པར་བསྡད། ཉིན་གསུམ་པའི་ཞོགས་པ་སྔ་པོ་
ནས་སྐུ་ངོ་རྫོང་ནི་རྣམ་ཀུན་དང་མི་འདྲ་བའི་དགའ་སྣང་གི་རྣམ་འགྱུར་སྟོན་
བཞིན་པར་མི་ཐུག་ཚད་ལ་“མདང་ནུབ་ངའི་གཅུང་མོར་ཤིན་ཏུ་མཚར་བའི་
སྲས་ཤིག་འཁྲུངས་སོང་”ཞེས་གཏམ་བཟང་གང་སར་ཤོད་པ་དང༌། རྫོང་རྩེའི་
དགོན་པ་ནས་དགེ་འདུན་པ་གདན་དྲངས་ཏེ་རིམ་གྲོ་རྒྱ་ཆེ་བྱེད་པ། འཚེམ་
བཟོ་བ་བསྐོངས་ནས་ཕྲུ་གུ་དམར་འབྱར་གྱི་གོས་ཆུང་བཟོ་འཚེམ་བྱེད་དུ་འཇུག་
པ་སོགས་བྲེལ་བ་འཚུབ་འཚུབ་ངང་ཉིན་དེ་རང་དུ་སྐུ་ངོ་ས་དབང་ཆེན་མོར་
ཡུམ་སྲས་བདེ་གྲོལ་བྱུང་བའི་བཀྲ་ཤིས་གཏམ་བཟང་གི་འཕྲིན་ཡིག་བསྐུར་ཏེ་ལྷ་
སའི་ཕྱོགས་སུ་ཕོ་ཉ་ཆེད་དུ་མངགས། ཉིན་ཞག་གསུམ་ནས་བང་སེལ་གྱི་སྐབས་
སུ་ས་གནས་དེ་གའི་གྲོང་དྲག་ཁག་ནས་མཇལ་དར་དང་ཇ་ཆང་སོགས་སྐྱེལ་བར་
ཡོང་དུས་སུའང་སྐུ་ངོ་རྫོང་གིས་“ཨ་ཝ་སྙུང་གི་འདུག་”ཟེར་ནས་ཕྲུ་གུ་སུ་ལའང་
མ་བསྟན་པར་གཟིམ་སྦུག་ཏུ་ཡོད་ཁུལ་བྱས།
དངངས་འཚབ་ཀྱི་རྣམ་འགྱུར་དང་བཅས་ཏེ་རྫོང་གི་ནང་བཟན་གཡུ་སྒྲོན་གྱི་
འགྲམ་དུ་ཡོང་ནས་འཛུམ་མདངས་སྟོན་བཞིན་པར་“གཡུ་སྒྲོན། དེ་རིང་ཁྱོད་
ལ་བཀྲ་ཤིས་པའི་གཏམ་བཟང་ཞིག་ཤོད་རྒྱུ་ཡོད། སྔ་དྲོ་ངས་རིན་པོ་ཆེ་ཡི་སྐུ་
མདུན་དུ་གསུང་བརྟག་ཞུ་བར་བཅར་བ་ཡིན་པས། ང་གཉིས་ཀྱི་བུ་འདི་ནི་
128
དེ་ནས་ཉིན་གཉིས་ཙམ་སོང་རྗེས་ཀྱི་མཚན་མོ་ཞིག་ལ་སྐུ་ངོ་རྫོང་དགའ་སྤྲོ་ལེའུ་བདུན་པ། འཁྱོལ་དཀའ་བའི་མཚན་མོ།
སྤྱིར་བཏང་གི་ཕྲུ་གུ་ཕལ་པ་ཞིག་མ་ཡིན་པར་བུ་སྐྱེ་བའི་ཉི་མ་དེ་རང་དུ་ལུང་པར་
འཇའ་ཟུག་པ་ལ་སོགས་པའི་རྟགས་དང་མཚན་མ་མང་པོ་བྱུང་བར་བརྟེན་བུ་ནི་
སྐྱེས་བུ་དམ་པ་ཞིག་གི་སྐུ་སྐྱེ་འཁྲུལ་མེད་རེད་གསུང་གི་འདུག་”ཅེས་ལབས་པས།
གཡུ་སྒྲོན་ནི་ཕྲུ་གུ་སྐྱེ་རྗེས་སུ་ཟུངས་ཁྲག་ཤོར་ཆེ་བ་དང༌། བཅུད་ལྡན་གྱི་ཟས་
བཅུད་མ་ཐོབ་པར་བརྟེན་ལུས་མདངས་ཉམས་ཤིང་། གདངས་བཙུམ་གྱི་ནུས་
པའང་ཞན་པའི་མིག་གཉིས་ལ་སྐབས་འདིར་དགའ་ཚོར་གྱི་མཆི་ཞག་འཁོར་
བཞིན་པར་དམར་མདངས་ཀྱི་དྲི་མས་མ་འགོས་པའི་མཆུ་སྒྲོས་ཟུང་ཅུང་འདཪ་
བའི་ངང་“སྐུ་ངོ་ཐུགས་རྗེ་ཆེ། ནམ་མཁའི་བླ་མ་དཀོན་མཆོག་གི་སྐུ་དྲིན་ལས་
བྱུང་བ་རེད་” ཅེས་དལ་བུར་སྨྲས་པ་ན། རྫོང་དཔོན་གྱིས་སྒམ་བརླིང་གཟབ་
ནན་གྱི་རྣམ་པ་ཞིག་བསྟན་ནས་“ཁྱོད་ལ་སྐྱེས་བུ་དམ་པའི་སྐུ་སྐྱེར་གྱུར་བའི་བུ་
ཡག་པོ་འདི་འདྲ་ཞིག་སྐྱེས་པ་ནི་བཀྲ་ཤིས་པའི་དོན་ཆེན་ཡིན། འོན་ཀྱང་སྐྱེ་བུ་
དམ་པའི་ སྐུ་ སྐྱེ་ ཞིག་ བ་ ཚང་ ལྟ་ བུའི་ཁང་ པ་ འདིའི་ ནང་ དུ་ བཞག་ ན་ ཉེས་
དམིགས་དཔག་ ཏུ་མེད་པ་གསོག་རྒྱུ་ངེས་ཅན་ཡིན་པ་དང་། ད་ལྟ་སྐྱེས་ནས་
ཉིན་ཤས་ལས་མ་སོང་བས་མངལ་གྲིབ་ལ་སོགས་པའི་བཙོག་གྲིབ་ཕོག་ཡོད་ཁར།
ད་དུང་འདི་མུར་བཞག་ན་སླད་སྐུ་ན་འཚར་ནས་ཕྱག་དཔེ་གཟིགས་པའི་སྐབས་
སུ་ཤེས་རབ་མོག་པ་དང་། སྨྲ་བ་ལྡིབ་པ་སོགས་ཀྱི་སྐྱོན་ཆ་ཡོང་ངེས་པས་ད་ལྟ་
རྫོང་ཤོད་ཀྱི་སྤྲོ་ཁང་དུ་བླ་མ་དང་དགེ་འདུན་ཚོས་རིམ་གྲོ་གནང་མུས་ལ་བུ་ཡང་
ཁྲིད་ནས་ཁྲུལ་གསོལ་བྱབ་ཁྲུས་ཞུ་བ་དང༌། ཞབས་བརྟན་བྱེད་པ་སོགས་བྱས་
ན་བགེགས་དབང་བར་ཆད་མེད་པ་ཡོང་གི་རེད། ལྷག་དོན་དུ་ད་ལྟ་གཡུ་སྒྲོན་
ཁྱོད་གཟུགས་པོ་ སྐྱོ་ བས་ ཕྲུ་ གུར་འོ་ མ་ སྟེཪ་ རྒྱུ་དང་ གཡོག་བྱེད་ཚང་མ་བྱེད་
དགོས་བྱུང་ན་ལུས་པོ་གསོ་དཀའ་བས། གནས་སྐབས་ངས་བདག་སྤྲོད་ཀྱིས་བ་
ཕྱུགས་ཀྱི་འོ་མས་གསོས་ཚེ་མ་བུ་གཉིས་ཀར་ཕན་པ་ཆེ་ལ་ཉེས་དམིགས་ཀྱང་
129གཙུག་གཡུ།
༼
གསོག་མི་དགོས་པ་ཡོང་རྒྱུ་ཡིན་པས་བུ་ཆུང་ཆུང་རྫོང་ཤོད་ཀྱི་སྤྲོ་ཁང་ལ་འཁྲིད་
ཀྱི་ཡིན་” ཞེས་ ལབས་ ནས་ གཡུ་ སྒྲོན་ གྱི་ རྣམ་ འགྱུར་ ལ་ བལྟས་ པའི་ཚེ། སྐྱ་
མདངས་ཅན་གྱི་ཉམ་ང་བའི་གདོང་པ་དེ་ལ་རེ་བའི་རྣམ་འགྱུར་ཞིག་འཁོར་ཏེ་
མིག་གཉིས་རྫོང་དཔོན་ལ་ལྟ་བཞིན་པར་“ངའི་བུ་སྐྱེས་བུ་དམ་པའི་སྐུ་སྐྱེ་ཡིན་ན་
དྲིན་ཆུང་དུ་མི་འགྲོ་བ་ཞིག་གནང་རོགས་གནང་། ད་ལྟ་ང་གཟུགས་པོ་ཧ་ཅང་
སྐྱོ་བས་ཕྲུ་གུར་གཡོག་ཡག་པོ་བྱེད་ཐུབ་ཀྱི་མི་འདུག བུ་ཆུང་ཁོ་རང་གི་ཡབ་
ཀྱིས་བདག་སྤྲོད་གནང་ན་དེ་ལས་དགའ་བ་གང་ཡོང་། ཁྱེད་ཀྱིས་གང་དགའ་
བ་འདུག་ཀྱང་གནང་ རོགས་གནང་” ཞེས་ཚིག་ རེ་བཞིན་དལ་བུར་ལན་ སློག
སྐུ་ངོ་རྫོང་ ནི་ དེ་ རྣམས་ ཐོས་ མ་ ཐག་ ཏུ་ དགའ་ཐག་ཆོད་ནས་འཕྲལ་ དུ་ ཡར་
ལངས་ཏེ་ཕྲུ་གུ་དམར་འབྱར་དེ་པང་དུ་ཁུར་ནས་རྡོག་སྒྲ་དང་བཅས་སྐས་ནས་
བབས་སོ།
དེ་ནས་ཉིན་ཞག་བཅུ་ཙམ་སོང་བའི་རྗེས་སུ་གཡོག་མོ་གཡུ་སྒྲོན་གཟུགས་
པོ་ཅུང་གསོས་ཏེ་རྫོང་གི་ཐབ་ཚང་ནང་དུ་ལག་གཡོག་ཕྲན་བུ་བྱེད་ཐུབ་པའི་
སྐབས་སུ་སྐུ་ངོ་རྫོང་ཐུག་ཕྱིན་ཆད་ལ་“བུ་གཟུགས་པོ་བདེ་པོ་འདུག་གམ་”ཞེས་
ལྐོག་ཏུ་འདྲི་བ་དང་། རྫོང་དཔོན་གྱིས་“དེང་སང་བུ་ལ་བྱབ་ཁྲུས་ཞུ་བཞིན་
ཡོད། ཉིན་ཤས་ནས་ཐུག་ཆོག་གི་རེད་” ཅེས་དུས་རྟག་ ཏུ་ལན་དེ་འདྲ་ རང་
བརྒྱབ། དེ་ནས་ཉིན་ཤས་ཀྱི་རྗེས་སུ་སྐུ་ངོ་རྫོང་གིས་གཡུ་སྒྲོན་རྫོང་རྩེའི་གཟིམ་
ཆུང་དུ་བསྐོངས་ཏེ་ཧ་ཅང་སྐྱོ་ཤས་ཆེ་བའི་རྣམ་འགྱུར་དང་བཅས་ཏེ་“གཡུ་སྒྲོན།
དེ་རིང་ཁྱོད་ལ་བཀྲ་མ་ཤིས་པའི་སྐད་ཆ་ཞིག་ཤོད་རྒྱུ་ཡོད། ཚེ་རབས་སྔ་མའི་
ལས་ཀྱིས་མཚམས་སྦྱར་ནས་ང་གཉིས་ལ་སྐྱེས་བུ་དམ་པའི་སྐུ་སྐྱེ་འཁྲུལ་མེད་ཡིན་
པའི་བུ་ཡིད་དུ་འོང་བ་ཞིག་བྱུང་བ་དང༌། དེ་ཡང་མ་བུ་བདེ་གྲོལ་གྱིས་བཙས་
ནས་ང་རང་གཉིས་ཀ་དགའ་སྤྲོའི་ལྷོངས་སུ་ཚུད་དེ་ཉིན་ཞག་ཇི་ལྟར་སོང་བའང་
130ལེའུ་བདུན་པ། འཁྱོལ་དཀའ་བའི་མཚན་མོ།
བརྗེད་པའི་ངང་ནས་དུས་འདའ་བར་བྱས་ཀྱང་། སྙིགས་དུས་ཀྱི་མི་ནི་བསོད་
ནམས་དམན་པ་དང་། ལྷག་པར་དུ་ཡུལ་འདིའི་མི་རྣམས་ནི་ཞེ་སྡང་ཕྲག་དོག་
ཆེ་བ། བཀྲེན་པ། ཉམ་ཐག་པ། ཡོན་གྱི་གནས་ལ་ཡོན་སྦྱོར་བ་མི་ཤེས་པ།
དགེ་བ་སྤྱོད་པ་ལ་མི་སྤྲོ་བ་ཤ་སྟག་ཡིན་གཤིས་མི་འདི་ཚོའི་བསོད་ནམས་ཀྱིས་མ་
འཇུ་བར་སྨན་སྦྱོར་དང་ཞབས་བརྟན་ཇི་ཙམ་བྱས་ཀྱང་ང་གཉིས་ཀྱི་བུ་སྐྱེས་བུ་
དམ་པ་དེ་སྐུ་ཚེ་མ་ཟིན་པར་མདང་ནུབ་དགོངས་པ་རྫོགས་སོང་། སྤྱིར་མ་བུ་ཡ་
གྱེས་སུ་སོང་བ་ནི་ཟད་མི་ཤེས་པའི་གདུང་བ་སྟེར་བའི་རྒྱུ་ཞིག་ཡིན་མོད། འོན་
ཏེ་འཁོར་བ་པ་རྣམས་ཀྱི་མྱོང་བྱ་ནི་སུས་ཀྱང་བཟློག་ཏུ་མེད་པས། བླ་དཔོན་མི་
དྲག་རྣམས་ཀྱང་ཚེ་རྫོགས་པའི་སྐབས་སུ་མངའ་ཐང་ལོངས་སྤྱོད་ཐམས་ཅད་
ཤུལ་དུ་བཞག་ནས་འགྲོ་རྒྱུ་ལས་མེད་ཅིང༌། ཚེ་རབས་འཁོར་བ་ཐོགས་མེད་
ནས་འདི་ལྟ་བུར་ཟོ་ཆུན་གྱི་འཁྱུད་མོ་ལྟར་འཁོར་ཞིང་གནས་པ་ལ་མྱ་ངན་དང་
གདུང་བ་བྱས་པས་ཕན་པ་མེད་སྟབས་དེ་ལས་དོན་དང་ལྡན་པའི་རྣམ་དཀར་
དགེ་བའི་རིམ་གྲོ་གནད་དུ་སྨིན་པ་ཞིག་གྱིས་ཤིག་”ཅེས་ཤོད་བཞིན་དུ་སྐུ་ངོ་རྫོང་
གིས་ཀྱང་མིག་ཆུ་གཏོང་བའི་ཚུལ་དང་བཅས་དངུལ་ཊམ་ཀ་དཀར་པོ་དང་ཞོ་
གང་འདྲེས་མ་སྙིམ་པ་གང་གཡུ་སྒྲོན་གྱི་ཨམ་ཕྲག་ཏུ་བླུགས། གཡུ་སྒྲོན་ནི་དེ་
རྣམས་ཐོས་མ་ཐག་ཏུ་ངོ་གདོང་སྨུག་པོར་གྱུར་ཅིང༌། jenས་ཀྱི་རྔུབ་གཏོང་
ཡང་འགགས་ནས་རྩ་བ་ཆད་པའི་སྡོང་རྒན་བཞིན་དུ་ས་ལ་འགྱེལ་ཏེ་རེ་ཞིག་
དྲན་པ་ཐོར་རོ།
དེ་ནས་ཟླ་བ་གཉིས་གསུམ་ཙམ་གྱི་རྗེས་སུ་སྐུ་ངོ་རྫོང་གིས་གཅུང་མོ་དང་
ཕྲུ་གུ་དམར་འབྱར་ཞིག་ཁྲིད་ དེ་ ལྷ་ སར་ ཡོང་ནས་ སྐུ་ ངོ་ ས་ དབང་ ཆེན་ མོའི་
གཟིམ་ཤག་གི་རྒྱལ་སྒོའི་འགྲམ་དུ་སླེབས་པ་ན། ས་དབང་ནི་རང་གི་བཟའ་ཟླ་
དང་ལོ་ཕྱེད་ལྷག་ཙམ་ཁ་བྲལ་ཏུ་གནས་པས་དྲན་ཆེ་ནས་ཐུག་པར་རིངས་པ་
131གཙུག་གཡུ།
དང་། ལྷག་པར་ད་ལན་རང་གི་རིགས་ཀྱི་མྱུ་གུ་ཞིག་ཀྱང་ལྷན་དུ་ཁྲིད་ནས་ཡོད་
པས་དགའ་བ་རབ་ཏུ་འཕེལ་ཏེ། ད་ལྟ་ལྷན་རྒྱས་གྲོལ་ནས་ཤག་ལ་འབྱོར་མ་
ཐག་པ་ཡིན་ཀྱང་། དེ་དག་ཐོས་འཕྲལ་ཞྭ་མོ་ལྕགས་ མདའ་དང་ རྒྱ་ གྲི་ ཕོཪ་
ཤུབས་ཀྱང་འབུད་ལོང་མེད་པར་གཡོག་པོ་ཁ་ཤས་ཁྲིད་དེ་གོམ་ཞེང་ཆེན་པོས་
རྒྱལ་སྒོ་ ཕྱི་ མ་ བར་ བསུ་ བར་ཡོང་། དེ་ནས་རིམ་བཞིན་གཟིམ་ཆུང་ཉི་འོད་
འཁྱིལ་དུ་སླེབས་མཚམས་སུ་ས་དབང་ནི་དགའ་སྤྲོའི་སེམས་ཀྱི་སྤུ་ལོང་ལྷག་པར་
གཡོ་བས་རྣམ་ཀུན་སྒམ་བརླིང་འགྱིང་ཉམས་ལྡན་པའི་ཚུལ་དེ་རང་བཞིན་གྱིས་
ཞི་བར་གྱུར་ནས་ཅུང་འཚབ་འཚུབ་ཀྱིས་བར་མ་ཆད་པར་བཞད་གད་སིག་སིག་
གི་ངང་ནས་སྐབས་རེ་ རང་གི་ལྕམ་ཆུང་གི་བཞིན་ལ་ལྟ་ཙམ་རེ་བྱེད་པ་དང་།
སྐབས་རེ་རང་གི་པང་དུ་ཡོད་པའི་ཕྲུ་གུའི་གདོང་ལ་ལྟ་ཙམ་རེ་བྱེད། ས་དབང་
ཆེན་མོར་དགའ་སྤྲོ་དཔག་མེད་སྐྱེས་པའི་ཚུལ་དེ་སྐུ་ངོ་རྫོང་གིས་རྟོགས་རྗེས་འདི་
སྐད་སྨྲས་སོ། “ས་དབང་ཆེན་མོའི་ཐུགས་དགོངས་ཀྱི་སྙིང་པོ་ལྷ་སྲས་འདི་
བཞིན་བདག་གི་གཅུང་མོའི་མངལ་དུ་ཞུགས་པའི་གནས་སྐབས་སུ་སྐུ་ཉིད་ཀྱིས་
ཡུམ་སྲས་བདེ་གྲོལ་ཡོང་བ་དང༌། བཙས་ནས་ཀྱང་འདབ་སྟོང་ཅན་ལ་ སད་
སེར་གྱི་ཉེར་འཚེས་མནར་བ་ལྟར་གྱི་བགེགས་དབང་ བར་ཆད་ མེད་པར་ཆོ་
འབྲང་རིགས་ཀྱི་མྱུ་གུ་ནི་མུ་ཏིག་གི་ཕྲེང་བ་བཞིན་དུ་བརྒྱུད་སྤེལ་མཛད་རྒྱུའི་བླ་
ན་མེད་པའི་དགོངས་དོན་མངོན་པར་གྱུར་བའི་ཆེད་དུ་བདག་ལ་སྨན་གྱི་སྦྱོར་
བའི་བཅོས་ཐབས་བཅས་ཀྱི་ཐོག་ནས་སྲི་ཞུ་གང་གཟབ་དགོས་ལུགས་བཀའ་
ཕེབས་བཞིན་གུས་པས་ཀྱང་ཟླ་བ་དགུ་ལྷག་ཙམ་གྱི་རིང་ལ་ཉིན་མོའི་མི་དང་
མཚན་མོའི་ཁྱི་བཞིན་དུ་ཡུམ་སྲས་གཉིས་ཀྱི་སྐུ་ཆར་འགལ་རྐྱེན་བར་ཆད་ཀྱི་
མཚན་མས་མ་རེག་པའི་སླད་དུ་གུས་པ་རང་ཉིད་ཀྱི་བློ་ནུས་ཀྱིས་ཇི་ལྟར་སྤོབས་
པ་ལྷག་བསམ་རྣམ་དག་ཟོལ་མེད་དུ་ཞུས་ནས་འགེགས་སེལ་མཆོད་སྦྱིན་རིམ་གྲོ་
132ལེའུ་བདུན་པ། འཁྱོལ་དཀའ་བའི་མཚན་མོ།
དང་། སྨན་གྱི་ནུས་སྦྱོར། ཡུམ་སྲས་གཉིས་ཀྱི་ཟས་སྤྱོད་མི་མཐུན་པ་སྤོང་བ་
དང་མཐུན་པ་སྒྲུབ་པར་རྒྱུན་དུ་ཡིད་གཟབ་བཅས་ཀྱི་སྒོ་ནས་ངལ་དུབ་མཐའ་
དག་བཟོད་བསྲན་གྱིས་སྲི་ཞུ་ལེགས་པར་སྒྲུབ་པར་བྱས་ཏེ། གཙོ་ཆེན་ས་དབང་
ཆེན་མོའི་སྐུ་བསོད་ཀྱི་རྣམ་པར་སྨིན་པའི་འབྲས་བུ་རུ་ད་ཆ་ཡུམ་སྲས་བདེ་གྲོལ་
བྱུང་སྟེ་ཁྱེད་ཉིད་ཀྱི་ཐུགས་བརྩེའི་འཆིང་ཞགས་དམ་པོར་བཅིངས་པའི་ལྷ་ལྕམ་
ནི་ཞལ་ཁ་ཕྱེ་མ་ཐག་པའི་ཞོགས་པའི་པདྨ་ཟིལ་པས་བརྒྱན་པ་ལྟར་སྒེག་འཆོས་
མཛེས་སྡུག་རྒྱས་བཞིན་ཁྱེད་ཉིད་ཀྱི་སྐུ་གམ་དུ་གནས་པ་དང་། ཡབ་མེས་ཀྱི་
ཤུལ་བཟང་འཛིན་སྐྱོང་བྱེད་པའི་རིགས་ཀྱི་མྱུ་གུ་ནི་མི་འདོད་གཟའ་ཡི་འཚོ་བྱེད་
དང་བྲལ་བའི་ཉི་གཞོན་ལྟར་དུ་འཛུམ་མདངས་ཀྱི་འོད་ཟེར་འཚེར་བཞིན་པར་
ཉིད་ཀྱི་སྐུ་པང་དུ་འཚོ་ཞིང་གཞེས་པར་གྱུར་པས་ད་ནི་ཚེ་ཡིས་ཕྱུག་པ་དང་།
ནོར་གྱིས་ཕྱུག་པ། བུ་ཡིས་ཕྱུག་པ་སྟེ་ཕྱུག་པ་རྣམ་གསུམ་ཡོངས་སུ་འཛོམས་
པར་བརྟེན་སྐུ་བསོད་ཀྱི་དཔལ་འབར་བའི་ས་དབང་ཆེན་མོར་གུས་པས་བཀྲ་
ཤིས་བདེ་ལེགས་ཞུ་”ཞེས་མགྲིན་པ་གཟེངས་སུ་བསྟོད་ནས་བརྗོད་པ་ན། ས་
དབང་ཆེན་མོ་ནི་གཏམ་འདི་རྣམས་ཐོས་རྗེས་སུ་སེམས་པ་ཅུང་ཟད་ཞི་ལྷོད་དུ་
གྱུར། ལྷ་སྲས་ཆུང་ཆུང་དེ་བུ་རྫི་མ་མར་སྤྲད་དེ་དགའ་སྤྲོ་ཆེན་པོའི་ངང་ནས་
“ཁྱེད་ནི་དུས་དང་རྣམ་པ་ཀུན་ཏུ་ཁོ་བོར་གློ་བ་ཉེ་ཞིང་། ད་ལན་བདག་གི་སྙིང་
ནས་རབ་ཏུ་བརྩེ་བའི་ལྕམ་ཆུང་འདི་བཞིན་ཡ་གྱལ་དུ་འགྲོ་མི་དགོས་པ་ཇི་སྲིད་
བར་ལྷན་ དུ་ འགྲོགས་ ཏེ་ བདེ་ བར་ གནས་ རྒྱུའི་ སྐལ་ བཟང་ ཉམས་ སུ་ མྱོང་།
བདག་ཅག་གིས་ཚེ་རབས་སྔ་མའི་ལས་སྨོན་བསགས་རྒྱབ་དང་གཞུང་ས་ཆེན་
པོའི་ཐུགས་རྗེའི་གྲིབ་བསིལ་མཐུག་པོར་བརྟེན་ནས་ཡབ་མེས་ཀྱི་དུས་ནས་རྒྱུད་
འཛིན་ཤུལ་བཞག་གི་འཛིན་དབང་ཕ་གཞིས་རྒྱ་ཆེ་ཁག་མང་འདི་དག་འཛིན་
སྐྱོང་སྤེལ་ གསུམ་ བྱེད་ པ་དང་། ལྷག་པར་དུ་འདི་ ཕྱི་ ལེགས་ ཚོགས་ ཀུན་ གྱི་
133གཙུག་གཡུ།
ན་
འབྱུང་གནས་གཞུང་ས་དགའ་ལྡན་ཕོ་བྲང་ཆེན་པོའི་སྲི་ཞུ་སྒྲུབ་པའི་རྒྱུད་འཛིན་
ལྷག་བསམ་དང་བློ་གྲོས་གཉིས་ལྡན་གྱི་རིགས་ཀྱི་མྱུ་གུ་དང་ལྡན་པར་མ་གྱུར་ན།
འདོད་རྒུའི་ལོངས་སྤྱོད་ཇི་ལྟར་ཕུན་སུམ་ཚོགས་པར་གྱུར་པ་ཐམས་ཅད་སྙིང་
པོས་དབེན་པའི་འཇའ་ཚོན་གྱི་རི་མོའི་ངང་ཚུལ་དུ་གྱུར་གྱིས་དོགས་ཀྱང་། ད་
ནི་ཁོ་བོའི་ཡིད་ལ་བརྣགས་པའི་རེ་བ་མ་ལུས་པ་དོན་ལྡན་དུ་གྱུར་ཅིང་འདོད་
དོན་དེ་དག་ཡིད་བཞིན་དུ་དངོས་སུ་འགྲུབ་པའི་སླད་དུ་བདག་གི་སྐུད་པོ་ཁྱེད་
ནས་ཀྱང་ལྷག་བསམ་ཟོལ་མེད་ཀྱིས་འབད་པ་ལྷུར་ལེན་གནང་བར་ཐུགས་རྗེ་ཆེ་
ཞུ་རྒྱུའི་ཐོག་ལ། ཁྱེད་ནི་ཕ་མེས་ཀྱི་ཐོག་ནས་གཞུང་བསམ་དག་ཅིང་བསྟན་
སྲིད་ལ་རྒྱ་གང་ཅིར་ལྷག་བསམ་རྨ་མེད་པའི་སྒོ་ནས་ཡིན་ལུགས་དྲང་པོར་སྲོང་
བ། ལྷག་པར་དུ་ད་ལམ་ལོ་ཤས་རིང་ཁྱེད་ཉིད་ལྷོ་ཁ་བྲག་དཀར་རྫོང་དཔོན་གྱི་
ལས་འཁུར་བཟུང་རིང་། སྔ་ཕྱིར་བྱེད་སྤྱོད་མི་འཚམ་པའི་གླེང་རིགས་མེད་པ།
མངའ་འབངས་ ལ་འོས་ མིན་ཁྲལ་ཁྲིམས་ཀྱིས་གཙེར་ བ་ མེད་ པར་ བདེ་ བར་
མཁོས་སུ་ཕེབས་པའི་ཐབས་ཚུལ་ལ་འབད་པ། གཞུང་ས་ཆེན་པོའི་ཁྲལ་རིགས་
ཁག་གི་སྒྲུབ་འོས་སྤྱི་ལ་ཆད་ལུས་ཀྱི་རིགས་ཕྲ་མོ་ཙམ་ཡང་མེད་པར་སྒྲུབ་བླངས་
ཞུས་པ་སོགས་ཁྱེད་ཀྱི་ལྷག་བསམ་དང༌། ཤེས་ཡོན། བྱེད་ནུས་གང་ཅིའི་ཐད་
ནས་གཞུང་ཞབས་གཞོན་གྲས་གཞན་ལས་ཆེས་ཆེར་ལྷག་པ་བཅས་ཀྱི་སྐོར་ངས་
བཀའ་ཤག་ལྷན་རྒྱས་ལ་སྙན་སྒྲོན་གྱིས་ལེགས་པ་ལ་གཟེངས་བསྟོད་དང་། ཉེས་
པ་ལ་ཆད་པ་གཅོད་པའི་ཆབ་སྲིད་ཆེན་པོའི་སྲོལ་ལུགས་དར་སྤེལ་བཏང་ནས་
ལེགས་སྤེལ་ཉེས་འགོག་དགོས་ལུགས་བསྐྱར་ནས་བསྐྱར་དུ་གླེང་བའི་མཐར།
ཁྱེད་ཉིད་ལ་དྲག་རེས་ཀྱིས་རིམ་པ་བཞི་པའི་མདའ་དཔོན་དམིགས་བསལ་བསྐོ་
བཞག་གནང་ རྒྱུའི་འཆར་ གཞི་ ཕུལ་ཟིན་ ཏེ་ ཉིན་ ཤས་ ནས་ ཕྱག་ རྟགས་ ཐོན་
གྲབས་ཡོད་པས་ངས་ཀྱང་ཁྱེད་ལ་བཀྲ་ཤིས་བདེ་ལེགས་ཞུ་རྒྱུ་ཡིན་”ཞེས་སྨྲས།
134ལེའུ་བདུན་པ། འཁྱོལ་དཀའ་བའི་མཚན་མོ།
[
135གཙུག་གཡུ།
སྐུ་ངོ་རྫོང་ནི་བསམ་བརྗོད་ལས་འདས་པའི་གཏམ་བཟང་དེ་ཐོས་པ་དང་དགའ་
སྣང་ཆེན་པོ་སྐྱེས་ཏེ་ལུས་པོའི་བ་སྤུ་ཡང་ལང་ལོང་དུ་གཡོས། འཕྲལ་དུ་གདན་
ལས་ལངས་ ཏེ་ ས་ དབང་ཆེན་མོར་ཕྱག་འབུལ་ཞུས་ནས་འདི་སྐད་གསོལ་ལོ།
“བདག་ནི་ཤེས་བྱ་ཡོན་ཏན་དང་བློ་ནུས་ཤིན་ཏུ་དམན་པའི་གཞུང་ཞབས་ཕལ་
པ་ཞིག་ཡིན་ཀྱང་། ས་དབང་ཆེན་མོའི་གཟིགས་སྐྱོང་བླ་ན་མེད་པའི་ཐུགས་
རྗེའི་འོད་ཟེར་གྱིས་བསྐྱེད་བསྲིངས་ཏེ་སྐྱེ་སྟོབས་ཞན་པའི་མྱུ་གུ་བདག་ནི་ཁ་
འབུས་ཐུབ་ཙམ་བྱུང་བ་དང༌། ལོ་ཤས་རིང་རྫོང་སྡོད་ཀྱི་ལས་འཁུར་བཟུང་
རིང་ལྷག་བསམ་རྣམ་པར་དཀར་ཡང་རང་ཉིད་འཇོན་ཐང་ཆུང་བས་གཞུང་ས་
ཆེན་པོའི་སྲི་ཞུ་འདི་བསྒྲུབས་སྙམ་པ་ཞུ་ཁ་མ་ལོན་ཀྱང་། གུས་པར་བོང་བ་
གསེར་གཟིགས་ཀྱིས་དམིགས་བསལ་གནས་སྤར་གྱི་བདག་རྐྱེན་ཆེན་པོ་འདི་
ཙམ་ཐོབ་པ་ནི་བཀའ་དྲིན་བསམ་གྱིས་མི་ཁྱབ། སྐུ་ངོ་ས་དབང་ཆེན་མོ་ནི་དུས་
དང་རྣམ་ པ་ ཀུན་ ཏུ་ བདག་གི་མགོ་འདྲེན་སྐྱབས་འཇུག་ཞུ་ཡུལ་ཡིན་གཤིས་
ཞབས་འདེགས་ལྷག་བསམ་རྣམ་དག་སྒྲུབ་ཆོག་པ་དང༌། དེ་ལྟར་གེགས་མེད་
འགྲུབ་པའི་ཆེད་དུ་སླད་མར་གང་ཅིའི་ཚུལ་དང་ཚུལ་མིན་གྱི་སྤང་འཇུག་བྱ་
གཞག་མི་ འཛོལ་ བར་ རྟག་ ཏུ་ བཀའ་ སློབ་ སྐྱབས་ མཇུག་ གནང་ སྐྱོང་ ཡོད་ པ་
མཁྱེན་”ཞེས་ དགའ་ བ་ ཆེན་ པོས་ གསོལ་ ཏེ་ སླར་ ཡང་ ཕྱག་ འབུལ་ ཞིག་ ཞུས།
མཚམས་འདིར་ཞལ་ཏ་མ་ཞིག་གིས་“ཨ་ཅག་གསལ་སྒྲོན་ལགས་ཕེབས་སོང་”
ཞེས་བརྡ་བསྐྱལ་བ་དང་སྦྲགས་གསལ་སྒྲོན་ལགས་དགོད་འཛུམ་དང་བཅས་ཏེ་
འཚབ་འཚུབ་ཀྱིས་གཟིམ་ཆུང་དུ་འཛུལ་ཡོང་སྟེ་ཚང་མར་ཕྱག་འབུལ་རེ་ཞུས་
ནས་“ལྷ་ལྕམ་སྐུ་ཞབས་དང་སྐུ་ངོ་རྫོང་ཕྱག་ཕེབས་གནང་ཤག་”ཟེར་བཞིན་དུ་
ཨམ་ཕྲག་ནས་ཁ་བཏགས་ཨ་ཤེ་ཁ་ཤས་བཏོན་ཏེ་“ཡུམ་སྲས་བདེ་གྲོལ་གྱིས་ཕྱིར་
ལོག་ཕེབས་པར་བཀྲ་ཤིས་བདེ་ལེགས་ཞུ་”ཞེས་སྔོན་དུ་ལྷ་ལྕམ་ལ་མཇལ་དཪ་
136ལེའུ་བདུན་པ། འཁྱོལ་དཀའ་བའི་མཚན་མོ།
གཅིག་དང༌། དེ་ནས་ལྷ་སྲས་ལ་མཇལ་དར། མཇུག་ཏུ་སྐུ་ངོ་རྫོང་ལ་མཇལ་
དར་བཅས་ཕུལ་རྗེས་སླར་ཡང་ལྷ་སྲས་ཆུང་ཆུང་གི་འགྲམ་དུ་སོང་ནས་གདོང་ལ་
ལེགས་པར་བལྟས་ཏེ་“ཨ་ཙི་ཙི། ཞལ་རས་ནི་དཀར་ལ་དམར་མདངས་ལྡན་པ།
སྤྱན་སྤུ་བཟང་ཞིང་སྤྱན་དཀྱུས་རིང་བ། ཞལ་མཆུ་དམར་ལ་ཤངས་གཟེངས་
མཐོ་བ། ཕོ་བཟོ་ཐོན་ཞིང་མེ་ཏོག་ལས་མཚར་བའི་ལྷ་སྲས་ཤིག་འཁྲུངས་འདུག
འདི་ནི་སྐུ་ངོ་ས་དབང་ཆེན་མོ་དང་ལྷ་ལྕམ་སྐུ་ཞབས་གཉིས་ཀྱི་སྐུ་བསོད་རང་
ལས་བྱུང་བ་ རེད་” ཅེས་བསྔགས་བརྗོད་དང་གཅམ་གསག་གི་ཚིག་མང་དག་
བརྗོད། དེ་ནས་ཡང་ལྷ་ལྕམ་དང་རྫོང་དཔོན་གཉིས་ལ་འཚམས་འདྲི་ཞུས་ཤིང་།
ཟླ་ཤས་རིང་གི་རང་རང་སོ་སོའི་གནས་ཚུལ་རགས་ཙམ་ཕན་ཚུན་ཤོད་རེས་བྱས་
པའི་རྗེས་སུ་རྫོང་དཔོན་གྱིས་གསལ་སྒྲོན་ལགས་ལ་“ལོ་ཕྱེད་ལྷག་ཙམ་གྱི་གནས་
ཚུལ་མང་པོ་ཞུ་རྒྱུ་ཡོད་ཀྱང་རྗེས་སུ་ལྷོད་པ་ཞིག་ལ་ཞུས་ཆོག ཨ་ཅག་གསལ་
སྒྲོན་ལགས་ཁྱེད་ཀྱི་ཕྱག་བྲིས་ནང་དུ་ཚོང་ཁང་ལ་གཡོག་མོ་ཞིག་འཚོལ་དགོས་
ལུགས་འཁོད་པ་བཞིན་དུ། ལག་པ་གཙང་ལ་ལས་ཀ་ཧུར་བའི་གཡོག་མོ་གཡུ་
སྒྲོན་ཟེར་བ་ཞིག་དྲེལ་པ་དང་མཉམ་དུ་བཏང་ཡོད་པས་ཏོག་ཙམ་ཞིག་ནས་ང་
རང་ནང་དུ་ལོག་རྗེས་གཡུ་སྒྲོན་མོ་རང་ལ་མངག་བྱ་གཟབ་ནན་བྱ་རྩིས་ཡིན།
ཁྱེད་རང་ངའི་ནང་ལ་དགོང་དྲོ་གཡུ་སྒྲོན་རྩིས་བཞེས་གནང་བར་ཕེབས་རོགས་
གནང་”ཞེས་བརྗོད་པའི་ལན་དུ། གསལ་སྒྲོན་ལགས་ཀྱིས་“སྐུ་ངོ་ཐུགས་རྗེ་ཆེ།
རྗེས་མ་བཀའ་དྲིན་གསོབ་ཆོག་པ་ཞུ། དགོང་དྲོ་གཟིམ་ཤག་ལ་གཡུ་སྒྲོན་བསུ་
བར་བཅར་གྱི་ཡིན་”ཞེས་སྨྲས་པའི་རྗེས་སུ་ཡར་ལངས་ཏེ་ཕྱག་འབུལ་རེ་ཞུས་
ནས་དགོངས་པ་ཞུས་ཏེ་ནང་ལ་ལོག
སྐུ་ངོ་མདའ་དཔོན་ལ་གོང་གསལ་གྱི་དེ་སྔའི་གནས་ཚུལ་རྣམས་ཞིབ་ཅིང་
ཕྲ་ བ་ བསམ་ བློ་ འཁོར་ ཏེ་ བྱ་ ངན་ དེ་ རྣམས་ མཐིལ་ བརྡོལ་ བར་ དོགས་ པའི་
137ཚ ེགཙུག་གཡུ། ་བྱའི་
དངངས་འཚབ་ཀྱིས་གཉིད་ཡེ་ནས་མ་ཁུག་པར་ཡུན་རིང་ལུས། དེ་ནས་ཨ་སྟོང་
ཡང་ཡང་རྒྱག་པ་དང་མིག་ཚ་བ་སོགས་གཉིད་བྲོ་བའི་སྣང་ཚུལ་སྐྱེ་སྐབས་སྒོ་
རྭའི་ནང་གི་བྱ་ཕོ་མཚའ་ལུ་དེས་གཤོག་པ་ལན་འགའ་བརྡབས་ནས་ལོ་ན་རྒས་
པའི་འཛེར་སྐད་ཅིག་གིས་“ཀོ་ཀོའོ་
·ཀོ”ཞེས་བྱ་སྐད་དང་པོ་བརྒྱབ། དེ་
མཚམས་མདའ་དཔོན་གཞི་ནས་གཉིད་༴
་སིམ་སིམ་ཞིག་ཁུག་སྟེ་རྨི་ལམ་འདི་འདྲ་
ཞིག་རྨིས་སོ།
སྤུ་མ་ལྗང་ཁུའི་ས་གདན་བཏིངས་པ་ལྟ་བུའི་རབ་མཛེས་ནེའུ་གསིང་གི་
སྟེང་དུ་དཀར་དམར་སེར་གསུམ་ལ་སོགས་པའི་ཚོས་གཞི་འདྲ་མིན་གྱི་མེ་ཏོག་
རྣམ་པར་བཀྲ་བས་གང་ཞིང་། དེ་རྣམས་ལས་འཐུལ་བའི་དྲི་བསུང་ནི་བསེར་
བུའི་རླུང་གིས་བདས་པས་སྣ་ཡི་བཅུད་དུ་གྱུར་པ་དང་། ལྗོན་ཤིང་དྲ་བ་སྟུག་
པོར་འཁྲིགས་པའི་ཕག་ཏུ་བྱ་ཆེན་ཀ་ལ་པིང་ཀ་དང༌། འཇོལ་མོ། ཁུག་བྱུག་ལ་
སོགས་པའི་འདབ་ཆགས་ཀྱིས་སྙན་འཇེབས་འགྱུར་ཁུག་དང་ལྡན་པའི་མགྲིན་
སྒྲ་སྒྲོག་པ་སོགས་མི་རྣམས་ཀྱི་ཡིད་དབང་ཅིག་ཅར་དུ་འཕྲོག་པར་བྱེད་པའི་
ལྗོངས་ཤིག་ན། སྐུ་ངོ་མདའ་དཔོན་ནས་དུས་སྟོན་དབྱར་གྱི་དཔལ་ཡོན་གྱི་ངོ་
མཚར་རྣམས་ལ་འདྲེན་བྱེད་ཀྱི་ལོངས་སྤྱོད་བྱེད་བཞིན་པར་སྐྱེད་ཚལ་གྱི་གསེབ་
ལག་བརྒྱད་ལྡན་གྱི་མཚེའུ་དྭངས་ཤིང་གཙང་བ་ཞིག་འདུག་པ་དེའི་འགྲམ་དུ་
ནས་མདུན་དུ་ཕྱོགས་པ་ན། ལྗོན་ཤིང་གི་རྭ་བས་བསྐོར་བའི་དབུས་སུ་ཡན་
ལྷགས་ཏེ་ ཙན་ དན་ གྱི་ སྡོང་པོ་ཞིག་གི་ཟུར་ ནས་བལྟས་པས། ཨིནྡྲ་ནཱི་ལའི་
མདངས་དང་ལྡན་ལ་ངོས་མེ་ལོང་ལྟར་སྙོམས་པའི་མཚེའུའི་ནང་དུ་བྱ་ངུར་པའི་
ཚོགས་རྣམས་ཁྱོ་ཤུག་ཆ་རེ་རེ་བཞིན་མཉམ་གཤིབས་ཀྱིས་འཚོ་ཞིང་གནས་པའི་
འཇུག་ངོགས་ན་མགོ་ལ་ཞྭ་མོ་ལྕགས་མདའ་གྱོན་ཞིང་། ལུས་པོར་མཛོད་གོས་
སེར་པོའི་མཚལ་ཕྱུ་མས་ལེགས་པར་བཀླུབས་པ། རྐང་པར་གཞའ་ཚོན་གྱི་རིས་
138ལེའུ་བདུན་པ། འཁྱོལ་དཀའ་བའི་མཚན་མོ།
ལྟར་བཀྲ་བའི་ལྷམ་འཇའ་ཆེན་གོན་པ། རྣ་བར་འོད་ལྷེམ་མེ་བར་འཚེར་བའི་
གསེར་གཡུ་མུ་ཏིག་ལས་གྲུབ་པའི་སོག་བྱིལ་དཔྱངས་པའི་གཞོན་པ་མཚར་སྡུག་
ཅན་ཞིག་མཚོ་ཁ་ན་མེ་ཏོག་འཐུ་བཞིན་འདུག་པ་མཐོང་། དེའི་ཉེ་འཁོར་དུ་ཤ་
བ་དང་། གླ་བ། རི་བོང་ལ་སོགས་པའི་རི་དྭགས་ལ་ལ་ནི་རྩྭ་ཟ་བ་དང་། ལ་ལ་
ནི་ཆུ་འཐུང་བ། ཡང་འགའ་རེ་ནི་ཕན་ཚུན་འདེད་རེས་ཀྱི་རྩེད་འཇོར་གཡེངས་
ནས་བག་ཡངས་ཅི་དགའི་དཔལ་ལ་སྤྱོད་བཞིན་གནས། མདའ་དཔོན་ནི་ཚུལ་
འདིའི་ངོ་མཚར་གྱིས་ཡིད་དབང་ཕྲོགས་ཏེ་གོམ་བགྲོད་སིམ་པོར་སྤོས་ཏེ་ཅུང་ཉེ་
བའི་ས་ཞིག་ནས་ཞིབ་མོར་བལྟས་པས་མཛེས་སྡུག་ལང་ཚོའི་མཆོར་སྒེག་རྨད་དུ་
བྱུང་བའི་གཞོན་ནུ་དེ་ནི་ལྷ་སྲས་འཇིགས་མེད་གྲགས་པ་ཡིན་པ་དང་། མེ་ཏོག་
འཐུ་བཞིན་པའི་སྲས་ཀྱི་ལག་སོར་ན་ཡེ་ཤེས་མཁའ་འགྲོས་ཕུལ་བའི་སོར་གདུབ་
དེ་སྤུད་ནས་འདུག་པ་གསལ་པོར་མངོན། དེ་ནས་ཡུད་ཙམ་ཞིག་ནས་མུ་ཏིག་
གི་སྤ་ཕྲུགས་དང་ཐུག་ཁོག་གིས་སྤྱི་གཙུག་ལེགས་པར་བརྒྱན་ཅིང་། རྣ་བར་
རིན་ཆེན་གཡུ་ཡི་ཕྲ་ཚོམ་དང་ལྡན་པའི་ལེགས་པར་སྦྱངས་པའི་ས་ལེ་སྦྲམ་གྱི་
སྙན་སྒོར་གྱིས་མཛེས་པར་བྱས་པ། གཡུ་དང་ཕ་ལམ་སོགས་རིན་ཐང་ཆེ་བའི་
ཕྲ་ཚོམ་ གྱིས་ བརྒྱན་ པའི་གསེར་ གྱི་ གའུ་ བཀོད་ ལེགས་ ཅན་ ཞིག་ བྱུ་ རུ་ དང་།
མརྒད། མ་ནུ་ཧུ། མུ་མེན། ཨིནྡྲ་ནཱི་ལ་སོགས་ཀྱི་མགུལ་རྒྱན་བྲང་དབུས་སུ་
ལེགས་པར་དཔྱངས་པ། ནུ་འབུར་རྣམ་ པར་ རྒྱས་ པའི་ དབྱིབས་ གཟུགས་
གཟེངས་མཐོ་བའི་ཕྱོགས་ནས་རིན་པོ་ཆེ་སྣ་ཚོགས་སྤྲས་པའི་མུ་ཏིག་གི་འཕྱང་
འཕྲུལ་བཏགས་པ་བཅས་ཀྱིས་ལུས་ཀྱི་སྟོད་ཆ་རྣམས་ཡོངས་སུ་ཁེངས་པ། ཕྲ་
ཚོམ་དང་ལྡན་པའི་གསེར་གྱི་གདུ་བུ་དང་སོར་གདུབ་ཀྱི་ལག་པ་དང་སོར་མོ་
མཛེས་པར་བརྒྱན་པ། ལུས་ཀྱི་སྨད་ཆ་ལ་འཇའ་ཚོན་གྱི་དཔལ་ལ་འགྲན་པའི་
པང་གདན་གྱི་ཚོན་རིས་ཀྱིས་མིག་ཀྱང་འཁྲུལ་བར་བྱེད་པ། རྐང་པ་ལ་ནི་མེ་
139གཙུག་གཡུ།
ཏོག་གི་འཕར་འཆིང་རྒྱས་པར་བཏབ་པའི་ལྷམ་ཟོན་པ་ཁྲ་ཅན་ཡིད་དུ་འོང་བ་
ཞིག་གྱོན་པ་སོགས་མཛངས་མའི་ཡོན་ཏན་གྱི་སྒེག་འཆོས་ཡོངས་སུ་རྫོགས་པའི་
གཞོན་ནུ་མ་ལྟ་ན་སྡུག་པ་ཞིག་ལྷ་སྲས་འཇིགས་མེད་གྲགས་པའི་རྒྱབ་ཕྱོགས་ཀྱི་
ལྗོན་པའི་གསེབ་ནས་གོམ་སྟབས་དལ་པོས་འོང་བ་ན། ལྷ་སྲས་ཀྱིས་དགའ་སྣང་
ཆེན་པོས་“ཡེ་ཤེས་མཁའ་འགྲོ་ལགས་”ཞེས་བོས་ནས་རང་གིས་བཏུས་པའི་མེ་
ཏོག་གི་ཆུན་པོ་དེ་ཡེ་ཤེས་མཁའ་འགྲོའི་ལག་ཏུ་སྤྲད་པ་དང་། ཡེ་ཤེས་མཁའ་
འགྲོས་ཀྱང་ཡིད་ཀྱི་འདབ་སྟོང་རབ་ཏུ་ཁྲོལ་ནས་འཛུམ་དཀར་བདུད་རྩིའི་ཟིལ་
མངར་སྤྲོ་ཞིང་། མིག་གི་ཟུར་མདའ་འཕེན་པ་སོགས་བརྩེ་དགའི་རྣམ་འཕྲུལ་
མངོན་པར་གསལ་བཞིན་པར་སྲས་ཀྱི་ཕྱག་ནས་མེ་ཏོག་གི་ཆུན་པོ་བླངས་ཐོག་
ལག་པ་གཡོན་མས་སྲས་ཀྱི་ཕྱག་གཡས་པ་བཟུང་སྟེ་མཚེའུའི་ངོགས་སུ་རྒྱུ་བར་
བྱེད། ལང་ཚོའི་དཔལ་འབར་བའི་ན་གཞོན་གཉིས་པོའི་རྩེན་འདོད་ཀྱི་གདུང་
བས་མྱོས་པའི་རྣམ་འགྱུར་དེ་དང་དེ་ལྟ་བུས་ནི་མཉམ་གཤིབས་ཀྱིས་ཆུ་ནང་གི་
གཉིས་གཉིས་སྤྱོད་པའི་ངང་ཚུལ་ཡང་སྐྱེངས་པར་བྱས། ཚུལ་དེ་མདའ་དཔོན་
གྱིས་མཐོང་བས་སེམས་སུ་དངངས་འཚབ་ཆེན་པོ་སྐྱེས་ཏེ་གནས་ལུགས་ཆ་ཙམ་
ཡང་མི་རྟོགས་པའི་གཞོན་ནུ་ལ་ནི་ལན་པ་མེད་ཀྱང་འདི་ལྟའི་ཚུལ་མིན་གྱི་བྱ་བ་
བཀག་འགོག་མ་བྱས་པར་རྒྱ་ཡན་དུ་བཏང་ན་ཡེ་ནས་མི་འགྲིགས་བསམས་ཏེ་ཁོ་
གཉིས་ཀྱི་འགྲམ་དུ་སོང་བ་ན། སྲས་དང་བུ་མོའི་སྡོད་གནས་ནས་གློ་བུར་དུ་དུ་
བ་དཀར་པོ་ཞིག་ལང་ལོང་དུ་འཕྱུར་ནས་ཁོ་གཉིས་ཀྱི་གྲིབ་མ་ཙམ་ཡང་མི་སྣང་
བར་ཡལ་བར་གྱུར།
དེ་ནས་གཡས་གཡོན་དུ་ཕར་ལྟ་ཚུར་ལྟ་བྱས་པར་ཕ་གིའི་ལྗོན་པའི་གསེབ་
ནས་ཨ་ཅག་གསལ་སྒྲོན་ལགས་ཀྱིས་“ལྷ་ལྕམ་ཡེ་ཤེས་མཁའ་འགྲོ་ལགས། ལྷ་
ལྕམ་ཡེ་ཤེས་མཁའ་འགྲོ་ལགས་”ཞེས་འབོད་བཞིན་པར་འཚབ་འཚུབ་ཀྱིས་རྒྱུག་
140ལེའུ་བདུན་པ། འཁྱོལ་དཀའ་བའི་མཚན་མོ།
ཡོང་གི་འདུག མདའ་དཔོན་ གྱི་སྲས་ དང་ བུ་ མོ་ གཉིས་ འཇིག་ རྟེན་ མཐུན་
འཇུག་གི་ གཉེན་ སྒྲིག་ མི་ ཡོང་ བའི་ གནས་ ལུགས་ རྣམས་ གསལ་ བཤད་ བྱེད་
དགོས་བསམས་ཏེ་“གསལ་སྒྲོན་ལགས། ལྷ་སྲས་འཇིགས་མེད་གྲགས་པ་ནི་ས་
དབང་ཆེན་མོའི་སྲས་མ་ཡིན་པར་དོན་དངོས་ལ་ངའི་བུ་ཡིན་པས། ཁོ་གཉིས་
གཉེན་སྒྲིག་བྱས་ན་ག་ནས་འགྲིགས་”ཞེས་སྐད་གཟེངས་མཐོན་པོས་སྨྲས་པ་ན།
གསལ་སྒྲོན་ལགས་ཀྲོང་ངེར་ལངས་ཏེ་“ཧེ་ཧེ་ཧེ་……………ཧ་ཧ་………”ཞེས་བཞད་
གད་ཤུགས་ ཆེན་ དགོད་ པ་ ལས་ གཏམ་ལན་ སློག་ པར་ མི་བྱེད་ སྟབས་ མདའ་
དཔོན་གྱིས་ སླར་ ཡང་ “གསལ་ སྒྲོན་ ལགས་ འདི་ འདྲ་ བྱས་ ན་ རྩ་ བ་ ནས་ མི་
འགྲིགས་”ཟེར་བཞིན་འགྲམ་དུ་བརྒྱུགས་ནས་སོང་བས་གསལ་སྒྲོན་ལགས་ཀྱིས་
ཉན་རྒྱུ་ལྟ་ཅི་སྨོས། ཁ་ཕྱིར་ཕྱོགས་ཏེ་མུ་མཐུད་གད་མོ་དགོད་བཞིན་པར་བྲོས།
མདའ་དཔོན་གྱིས་རྗེས་སུ་བསྙེགས་ཏེ་“འཇིགས་མེད་གྲགས་པ་ངའི་བུ་རེད་”
ཟེར་འབོད་བཞིན་དུ་ཤུགས་ཀྱིས་བདས་པས་མེ་ཏོག་གི་སྡོང་པོ་རྣམ་པར་རྒྱས་
པས་ཕྱོགས་ཀུན་ཁྱབ་པའི་ས་ཆ་ཞིག་ཏུ་སླེབས་སྐབས། མདུན་དུ་རྒྱུ་བའི་གསལ་
སྒྲོན་ལགས་མི་སྣང་བར་གྱུར། ཡ་མཚན་ཧ་ལས་ཀྱིས་ཕར་ལྟ་ཚུར་ལྟ་བྱས་ཀྱང་
གསལ་སྒྲོན་ལགས་མ་རྙེད། སྐབས་འདིར་གློ་བུར་དུ་ ནམ་ མཁར་ སྤྲིན་ནག་
འཁྲིགས་ཏེ་མུན་གཏིབས་ཤིང་ཁ་ཤུ་འབུད་པ་ལྟར་གྱི་རླུང་གི་འུར་སྒྲ་དྲག་པོ་
སྒྲོག་ལ། འབྱུང་པོའི་བྱ་རྣམས་ནས་ཀྱང་སྐད་ངན་འདྲ་མིན་འབྱིན་པར་བྱེད་
པས་མདའ་དཔོན་འཇིགས་རུང་གི་སྣང་བ་མ་བཟོད་པར་སྡོང་རྒན་ཞིག་གི་ཁུག་
ཏུ་ཡིབས་ནས་བསྡད། དེ་ནས་མཁའ་དབྱིངས་སུ་འར་འུར་གྱི་སྒྲས་ཁེངས་ཤིང་།
ནམ་མཁའ་ནས་སེང་གེའི་ང་རོ་དྲག་པོ་སྒྲོག་པ་ལྟར་གྱི་སྐད་མདངས་ཀྱིས་འདི་
སྐད་དོ། “ཁྱོད་ཀྱིས་ད་བར་ལས་ངན་འབའ་ཞིག་བགྱིས་ཏེ་ ཉེས་དམིགས་
བསགས་ཀྱང་སླད་ཕྱིན་ཁྱོད་ཀྱིས་ཧམ་སེམས་དང༌། གནོད་སེམས། བརྣབ་
141གཙུག་གཡུ།
སེམས་སོགས་སྤངས་ཏེ་སྔར་འགྱོད་ཕྱིས་འདོམས་བྱེད་པའི་བློ་ནུས་དང་ལྡན་ན་
ང་ཡིས་ཁྱོད་ལ་བདེ་བའི་ལམ་ཞིག་སྟོན་ནོ། ལྟོས་དང་། ལམ་འདི་ཡི་སྣེ་མོ་ན་
འཆི་མེད་ལྷ་ཡི་ཕོ་བྲངཞིག་ཡོད། གལ་ཏེ་ཁྱོད་ཕོ་བྲང་ནང་དུ་སླེབས་པར་གྱུར་
འཇིག་རྟེན་གྱི་རྒྱལ་པོར་འཁོད་པ་ཡིན་པས་འབད་པའི་དཔུང་སྐྱེད་ཅིག་”ཅེས་
ན་དེ་གའི་རིན་པོ་ཆེ་ལ་སོགས་པ་དངོས་རིགས་ཡོད་རྒུ་ཁྱོད་ལ་དབང་བ་ཡིན།
ཕོ་བྲང་ནང་དུ་གསེར་གྱི་ཁྲི་ཞིག་ཡོད། ཁྱོད་སྡེར་ལྔའི་ཁྲི་ལ་འཛེག་པར་ཕོད་ན་
དེ་རྣམས་ཐོས་མ་ཐག་ཏུ་མདའ་དཔོན་ནི་འཆི་བའི་ལམ་ནས་ཐར་བ་ལྟ་
བསྒྲགས་སོ།
བུའི་དགའ་ཚོར་སྐྱེས་ཏེ་མདུན་ཕྱོགས་སུ་བལྟས་པས། སྣམ་བུ་དཀར་པོ་ས་ལ་
བཏིངས་བ་ལྟར་གྱི་ལམ་ཞིག་སྐྱ་ཐལ་ལེར་མཐོང་། འཇིགས་པའི་གནས་ལས་
ཐར་བར་རིངས་ཤིང་། ནོར་ལོངས་སྤྱོད་དང་དབང་ཐང་གི་རེ་བས་བསྐུལ་ཏེ་
མཆོང་པ་དང་རྒྱུག་པ་ཆབས་ཅིག་ཏུ་སོང་སོང་བ་ན་རྔུལ་ཆུའི་ཐིག་པས་ལུས་པོ་
ཡོངས་སུ་བརླན་པར་གྱུར་ཅིང་། དབུགས་ཀྱང་རབ་ཏུ་ཧལ་བཞིན་པར་ལམ་དུ་
ཞུགས་པའི་ མཐར་ རི་ མགོ་ ཞིག་ ལ་ ཤེལ་ གྱི་ ཕོ་ བྲང་ མཐོ་ ལ་ བརྗིད་ ཆགས་ པ།
ལྷད་མེད་མན་ཤེལ་དྭངས་མའི་བ་གམ་གི་སྟེང་ན་སེར་མདངས་ནམ་མཁར་འཕྲོ་
བའི་གསེར་གྱི་རྒྱ་ཕིབས་གནམ་ལ་བསྙེགས་འདྲ་བ། ཕྱོགས་བཞིར་གདུགས་
དང་། རྒྱལ་མཚན། བ་དན། དར་དཔྱང་ལ་སོགས་པ་ལེགས་པར་བསྒྲེངས་
ཏེ་ལྷབ་ལྷུབ་ཏུ་གཡོ་བའི་ཚེ་གཡེར་དྲིལ་སིལ་ཁྲོལ་གྱི་སྒྲ་དབྱངས་གསང་པོར་སྒྲོག་
པའི་མན་ཤེལ་གྱི་ཕོ་བྲང་ལྟ་བས་ཆོག་མི་ཤེས་པ་ཞིག་ཡོད་པ་དེར། ཉི་མའི་འོད་
ཟེར་འཕྲོས་པས་ཕྱོགས་བཞི་མཚམས་བརྒྱད་ནས་ཚོན་མདངས་འདྲ་མིན་གྱི་
འོད་ འཚེར་ ཏེ་ ཁོར་ ཡུག་ གི་ བར་ སྣང་ ཡང་ འཇའ་ རིས་ ལས་ བཀྲ་ བའི་ འོད་
མདངས་ཀྱིས་ཁེངས་ནས་འདུག མདའ་དཔོན་ནི་ལྷ་ ཡི་ ཕོ་ བྲང་ ས་ སྟེང་ དུ་
142ལེའུ་བདུན་པ། འཁྱོལ་དཀའ་བའི་མཚན་མོ།
འཁོད་པ་ལྟ་བུའི་ངོ་མཚར་ལ་ལྟ་བཞིན་པར་ཡངས་ཤིང་རྒྱ་ཆེ་བའི་རིན་ཆེན་
མཆིང་བུའི་རྡོ་སྐས་ཀྱི་གདང་བུ་བརྒྱ་ཙམ་འཛེགས་པའི་ཡང་སྟེང་ན། བྱུ་རུའི་
ཀ་བ་སྦོམ་ལ་རིང་བ་བཅུ་ཕྲག་གིས་བཏེགས་པའི་སྒོ་མཆོར་འོག་ཏུ་འབྱོར་པ་
དང་། རིམ་བཞིན་སྦུག་ལ་སོང་བས་འོད་ཆེམ་ཆེམ་དུ་འཕྲོ་བའི་རྡོ་ལྷང་འཚེར་
གྱི་རྒྱལ་སྒོ་ཤིན་ཏུ་ཆེ་བ་ཞིག་འདུག་པ་དེའི་འགྲམ་དུ་སླེབས་མ་ཐག་ཏུ་“ཨིར་
..”ཞེས་པའི་སྒྲ་དང་བཅས་ཏེ་རྒྱལ་སྒོ་དེ་རང་བཞིན་གྱིས་བྱེ། སྒོ་མོ་ཆེའི་
ནང་དུ་ ཚོམས་ ཆེན་ ཡངས་ ཤིང་ རྒྱ་ ཆེ་ བ་ཞིག་ ཡོད་ པ་ མཐོང་ སྟེ་དེའི་ནང་ དུ་
འཛུལ་བ་ན། ཕྱོགས་ཀུན་ ཏུ་རྡོ་ཀ་མ་རུའི་སྟེགས་བུ་ སྟར་ཆགས་སུ་ཡོད་པ་
རྣམས་ཀྱི་སྟེང་དུ་དར་གོས་ཆེན་གྱི་རྩིག་པ་དང་། གསེར་ས་ཕག་གི་རྩིག་པ།
དངུལ་ས་ཕག་གི་རྩིག་པ་སོགས་རི་ལྟར་བརྩིགས། གཞན་ཡང་གཞོན་པ་ལྔ་དྲུག་
གི་པང་དུ་མི་ལོན་པའི་གསེར་གྱི་སྡེར་མ་བརྗོད་ཀྱིས་མི་ལང་བ་འགའ་ཡོད་པའི་
ནང་སོ་སོར་གཡུ་དང་། མུ་ཏིག ཞོ་འཐུང་རུས་པ། ཨིནྡྲ་ནཱི་ལ། པདྨ་ར་ག
གཟི། བྱུ་རུའི་སྡོང་པོ། མུ་མེན་ལ་སོགས་པའི་རིན་པོ་ཆེ་དང་། གསེར་ཊམ་
དང་ཀར་ཥ་པ་ན་ལ་སོགས་པ་འོད་ལྷང་ངེ་བར་བྱུར་བུར་སྤུངས། དེ་དང་འདྲ་
བར་སྨན་ རིགས་ཀྱི་ གྲས་ སུ་ཤ་བའི་ཁྲག་རྭ་དང༌། བསེ་རུའི་རྭ་ཅོ། གླ་རྩི།
དོམ་མཁྲིས། གྷི་ཝཾ་ལ་སོགས་ པ་ རྣམས་ཀྱང་ བསུང་ཞིམ་འཐུལ་བཞིན་པར་
སྤུངས་པ་སོགས་གང་ལྟར་འཇིག་རྟེན་ཁྱོན་གྱི་རིན་པོ་ཆེ་དང་རིན་ཐང་ཆེ་བའི་
དངོས་ རིགས་ ཆད་ ལུས་ མེད་ པས་ ཡོངས་ སུ་ ཁེངས་ ནས་ འདུག་ པ་ མཐོང་།
མདའ་དཔོན་ནི་བསམ་གྱིས་མི་ཁྱབ་པའི་ནོར་བུའི་རིགས་འདི་ཙམ་ཞིག་རང་གི་
བདག་དབང་དུ་གྱུར་བར་དགའ་བ་དཔག་མེད་དུ་ཚོར་ཡང་། ད་དུང་འདི་
ལས་ལྷག་ པ་ གང་ཞིག་ ཡོད་ དམ་ སྙམ་ནས་ རིན་ཆེན་ གྱི་ ཕུང་ པོ་ དང་ རྩིག་ པ་
རྣམས་ལ་ཕར་སྐོར་ཚུར་སྐོར་གྱིས་བཙལ་འཚོལ་བྱས་པ་ན། དེ་རྣམས་ཀྱི་ལྟེ་
143།་tuཎྜ ིཌ་ གཙུག་གཡུ།
གནས་སུ་ཕྱོགས་ཀུན་ཏུ་རིན་པོ་ཆེ་ཡི་ཕྲ་ཚོམས་ལེགས་པར་སྤྲས་ཤིང་། གདོང་
ལྔའི་སྡེར་མོས་བཏེགས་པའི་གསེར་སྦྱངས་བརྡུངས་མའི་བཞུགས་ཁྲི་དཔང་མཐོ་
ལ་ཟིལ་རྔམ་ཆེ་བ་ཞིག་ཡོད་པ་མཐོང་སྟེ་འདི་སྙམ་དུ་བསམས་སོ། རིན་པོ་ཆེ་
དང་ནོར་དངོས་འདི་རྣམས་བདག་ལ་དབང་བར་གྱུར་ཀྱང་། གལ་ཏེ་ཆབ་སྲིད་
ཀྱི་དབང་ཤུགས་དང་མི་ལྡན་ན་ནམ་ཞིག་གཞན་གྱིས་འཕྲོག་པར་བྱེད་པ་གདོན་
མི་ཟ། གལ་ཏེ་གསེར་ཁྲི་འདི་ལ་འཛེགས་ན་བདག་ནི་འཇིག་རྟེན་གྱི་རྒྱལ་པོར་
འཁོད་རྒྱུ་ཡིན་པས། ང་ཡིས་འཇིག་རྟེན་བདག་པོའི་དབང་ཤུགས་ཀྱིས་འདི་
ལས་ལྷག་པའི་རིན་པོ་ཆེ་ལ་སོགས་པ་གཞན་གྱི་ལག་ནས་འཕྲོག་པར་བྱེད་ཐུབ་
ལ། འཇིག་རྟེན་ན་སྐྱེ་བོ་ཀུན་གྱིས་ང་ལ་གུས་བཀུར་དང་སྲི་ཞུ་སྒྲུབ་པར་བྱེད་རྒྱུ་
ཡིན་གཤིས་གང་ཟག་ཕལ་པ་སྨོས་ཅི་དགོས། དབང་ཤུགས་ཆེ་བའི་ས་དབང་
ཆེན་མོ་ཡང་བདག་གིས་རང་དགར་གནས་དབྱུང་དང་ཆད་པ་གཅོད་ཆོག་པས་
བདེ་བའི་མཆོག་ཏུ་གྱུར་པའི་ལས་འདི་མ་བསྒྲུབས་ནས་གླེན་ལྐུགས་མིན་ན་ཅི་
ཡིན་སྙམ་སྟེ་གསེར་ཁྲིའི་འགྲམ་དུ་སོང་སྟེ་རྐང་པ་ཡར་བཏེགས་ནས་འཛེག་པར་
བརྩམས་པ་ན། གློ་བུར་དུ་གསེར་ཁྲིའི་སྟེང་ནས་དུ་བ་དཀར་པོ་ཞིག་ལོང་ངེར་
འཕྱུར་ཏེ། དེའི་གསེབ་ནས་ ལྷ་ སྲས་འཇིགས་ མེད་ གྲགས་ པའི་ ཡབ་ ཆེན་ ས་
དབང་ཆེན་མོ་ལྷུན་པོར་ཉིན་མོར་བྱེད་པའི་འོད་ཀྱིས་མཛེས་པ་བཞིན་དུ་གསེར་
ཁྲིར་བརྗིད་པར་འཁོད་ནས་འདུག་པ་ཧད་ཀྱིས་མཐོང་བས་ཞེད་རྔམས་ཀྱིས་ཞྭ་
མོ་ཕུད་ནས་ཕྱག་འབུལ་ཞུས། ཞྭ་མོ་ལྕགས་མདའི་འོག་གི་ངོ་གདོང་ནི་ཁྲག་
བྱུག་པ་ལྟར་གྱུར་ཅིང་ཁྲག་རྩ་རབ་ཏུ་རྒྱས་པའི་མིག་གཉིས་འབུར་ཚུགས་སུ་ལྟ་
བཞིན་ཡོད་པའི་ས་དབང་གིས་“ཝ་ཡེ། སྡིག་ཏོའི་ལས་ངན་བསྒྲུབ་པ་ལ་སྤྲོ་བའི་
མི་བསུན་ངན་རེངས་གཤིན་རྗེའི་ཚལ་དུ་ལྟ་བ་ལ་རིངས་པའི་སྐྱེས་བུ་ཐ་མལ་པ་
ཁྱོད་ཀྱིས་དམངས་རིགས་ལས་བྱུང་བའི་གཡོག་མོ་གཡུ་སྒྲོན་དང་བསྡེབས་ནས་
144ལེའུ་བདུན་པ། འཁྱོལ་དཀའ་བའི་མཚན་མོ།
བལྟམས་པའི་ཕྲུ་གུ་གཡོ་འཕྲོག་གིས་ང་ཡི་རིགས་ཀྱི་མྱུ་གུ་ཡིན་ཁུལ་གྱི་རྫུ་ལ་
བརྟེན་ནས་སྐབས་ཤིག་ངེད་ཀྱི་མགོ་བོ་རྨོངས་པར་བྱས་གྱུར་ཀྱང་། དུས་དེ་
རིང་ཁྱོད་ལ་བདུད་ཀྱིས་སྙིང་བརླམས་ནས་རང་གིས་འབད་པས་བསྒྲུབ་པའི་མ་
རུང་བའི་བྱ་བར་རྣམ་པར་སྨིན་པའི་ལས་ཀྱི་འབྲས་བུ་ཐོག་ཏུ་བབས་ཏེ་ཁྱོད་ལ་
ཁྲིམས་ཀྱི་ཆད་པ་དྲག་པོ་གཅོད་རྒྱུ་ལྡོག་ཏུ་མེད་” ཅེས་ང་རོ་དྲག་པོ་བསྒྲགས།
དེ་ནས་མདའ་དཔོན་ནི་འཆི་བའི་འཇིགས་སྣང་གིས་བྲེད་འཁྲིམས་ཏེ་རི་དྭགས་
རྙི་ལས་ཐར་བ་ཇི་བཞིན་དུ་འུར་སྒྲ་དང་བཅས་ཏེ་བྲོས། མཆིན་བུའི་རྡོ་སྐས་
རྣམས་བབས་ཏེ་ས་དབང་ཆེན་མོས་ནི་བདག་གི་རྗེས་སྙེག་པར་མི་བཏུབ་སྙམ་
ནས་ཕྱི་མིག་ཅིག་བལྟས་པས་ས་དབང་ནི་མིག་ལམ་དུ་མ་གྱུར་ཡང་། དེ་བས་
འཇིགས་སྣང་ཆེ་བ་ཞིག་ལ་རྒྱལ་ཆེན་རིགས་བཞི་རྣམས་རང་རང་གི་ཕྱག་མཚན་
ཐོགས་ཏེ་སྤྲིན་གྱི་བཞོན་པ་ལ་བརྟེན་ཏེ་ནམ་མཁའ་ནས་རང་གི་རྗེས་འདེད་དུ་
ཡོང་བ་མཐོང་། རྒྱལ་ཆེན་དཀར་པོ་ཡུལ་འཁོར་སྲུང་གིས་རང་གི་ཕྱག་མཚན་
པི་ཝང་དག་དཀྲོལ་བའི་སྒྲ་རྩོལ་དྲག་པོས་ས་གཞི་ཡང་གཡོ་བར་བྱེད་ཅིང་རྣ་
བར་བཟོད་བསྲན་མི་ཐུབ་པའི་ཟུག་རྔུ་སྟེར་བར་བྱེད་པས་མདའ་དཔོན་གྱིས་
ལག་པ་གཉིས་ཀྱིས་རྣ་བ་བཀབ་སྟེ་རྐང་པའི་འདེགས་འཇོག་གི་རྩོལ་བ་སྔར་བས་
བྲེལ་བར་མགོ་བོ་སྒུར་ཏེ་ཡུད་ཙམ་བྲོས། དེ་ནས་ཡང་ཕྱི་མིག་ཅིག་བལྟས་པས་
གཏུམ་དྲག་ཅན་གྱི་རྒྱལ་ཆེན་དམར་པོ་སྤྱན་མི་བཟང་གི་ཕྱག་གཡོན་མར་ཐོགས་
པའི་མཆོད་རྟེན་ནས་རབ་ཏུ་འཚེར་བའི་འོད་ཀྱི་ཟེར་ཕྲེང་ནི་རྣོ་དབལ་གྱི་གཙག་
བུ་ཇི་བཞིན་དུ་མདའ་དཔོན་གྱི་མིག་ལ་འཕྲོས་པས། མིག་གཉིས་ལྡོང་བར་ཉེན་
པའི་ཟུག་རྔུས་མནར་ཏེ་ཕྱི་མིག་ཀྱང་ལྟ་བར་མི་ཕོད་པར་རྦབ་རྡོ་སྒྲིལ་བ་ལྟར་
བྱེར་རོ། དེ་ནས་ཡུན་རིང་མ་སོང་བར་ཁོའི་མདུན་ཕྱོགས་ཀྱི་བགྲོད་ལམ་དག་
ཆུ་གྲིས་བཅད་པ་བཞིན་དུ་ཆད་དེ་མདའ་དཔོན་ནི་དཔག་ཚད་བརྒྱ་ཡིས་ཟབ་
145གཙུག་གཡུ།
པའི་གཅོང་རོང་གི་རྩེ་མོར་ལྷགས། ཁྱི་རྒན་ཆུ་ལ་མི་ཐར་བའི་ངང་ཚུལ་ལྟར་དུ་
གཡང་སའི་རྩེ་མོར་ཕར་རྒྱུག་ཚུར་རྒྱུག་བྱས་ཀྱང༌། འཇིགས་རུང་གི་གནས་ལས་
ཐར་བའི་ལམ་ཞིག་ནི་ག་ལ་རྙེད། ཕྱི་མིག་ཅིག་བལྟས་པས་སྟེང་ཕྱོགས་ཀྱི་སྤྲིན་
པའི་གསེབ་ཏུ་རྒྱལ་ཆེན་རིགས་བཞིའི་ལྟ་བར་མི་བཟོད་པའི་བརྗིད་རྔམས་ཀྱི་
ཞལ་ཁྱིམ་རྣམས་ལྷམ་མེར་མཐོང་ཞིང་། ལྷོ་ཕྱོགས་ཀྱི་རྒྱལ་ཆེན་འཕགས་སྐྱེས་
པོས་འོད་ཟེར་ཕྱོགས་བཞིར་འཕྲོ་བའི་རལ་གྲི་དགུང་དབྱིངས་སུ་འཕྱར་བས་
རྒྱལ་ཆེན་སྤྱན་མི་བཟང་གི་ཕྱག་གཡས་ཀྱི་སྦྲུལ་དང་། རྒྱལ་ཆེན་རྣམ་ཐོས་སྲས་
ཀྱི་ཕྱག་གཡས་ཀྱི་ནེའུ་ལེ་གཉིས་ཤོར་ཏེ་ལུས་ཀྱི་གཏོས་ལྷག་པར་འཕེལ་བས་སྦྲུལ་
ནི་འབྲུག་ལས་ཆེ་བ་དང། ནེའུ་ལེ་ནི་འབྲོང་ལས་སྦོམ་པར་གྱུར་ཅིང་། རབ་ཏུ་
ཁྲོས་པའི་ཁ་སྒོ་དམར་པོར་གདངས་ནས་མདའ་དཔོན་གྱི་ཕྱོགས་སུ་ངར་ཤུགས་
དང་བཅས་ཏེ་མཆོངས་པ་ན་མདའ་དཔོན་ནི་འཇིགས་པ་དང། སྐྲག་པ་དང་།
དངངས་ནས་སྨྱོ་འབོག་པར་གྱུར་ཏེ་ཕྱི་འགྲོས་ཀྱི་གོམ་སྟབས་འགའ་ཞིག་སྤོས་
པས་གཏིང་མཐའ་མི་མངོན་པའི་གཅོང་རོང་ཟབ་མོར་གན་རྐྱལ་དུ་ལྷུང་ངོ་།
སྐུ་ངོ་མདའ་དཔོན་ནི་རྨི་ལམ་དུ་གཡང་ས་ནས་ལྷུང་བ་རྨིས་པས་ས་གཞིའི་
ངོས་སུ་བརྡབས་ཏེ་ཤ་ཐོར་རུས་ཐོར་དུ་འགྲོ་བའི་འཇིགས་སྣང་གིས་དངངས་ཏེ་
གློ་ བུར་ དུ་ གཉིད་ ལས་ འཕག་ སྟེ་ སད་ ནས་ མལ་ གཟན་ དུ་ ཙོག་ པུར་ བསྡད།
འཇིགས་དངངས་ཀྱིས་ལུས་པོ་ཡོངས་རྫོགས་འདར་བཞིན་དུ་ལག་པས་མིག་
གཉིས་ཕུར་ཕུར་བཏང་བས། ད་ལྟའི་འཇིགས་རུང་གི་སྣང་བ་དག་ནི་རྨི་ལམ་
རང་ཡིན་པ་རྟོགས་ཏེ་ཅུང་ཞི་ལྷོད་དུ་གྱུར་ནས་འདི་སྙམ་དུ་བསམས་སོ། ཨུ་ཧུ་
ལགས། བདག་གིས་ཚེ་འདིར་རང་གི་ཁེ་རྙེད་ཀྱི་སླད་དུ་གཞན་ལ་སྨྲ་བར་མི་
ཕོད་པའི་ལས་འགའ་ཞིག་བསྒྲུབས་ནས་ད་བར་ལམ་འགྲོ་གང་ལེགས་བྱུང་ཡང་།
ད་ནི་གསལ་སྒྲོན་ལགས་ཀྱིས་ལྷ་སྲས་འཇིགས་མེད་གྲགས་པ་དང་བུ་མོ་ཡེ་ཤེས་
146ལེའུ་བདུན་པ། འཁྱོལ་དཀའ་བའི་མཚན་མོ།
མཁའ་འགྲོ་གཉིས་འཇིག་རྟེན་མཐུན་མཇུག་གི་གཉེན་སྒྲིག་ཡོང་རེའི་འབད་པ་
བགྱིད་པ་ནི་བྱ་དཀའ་བྱེད་གཏད་དཔེ་མེད་ཅིག་ཡིན། ཚུལ་མིན་གྱི་བྱ་བ་འདི་
འགོག་པར་མ་བྱས་ན་ཉེས་དམིགས་ཆེན་པོ་ཡོང་ངེས་མ་ཟད། གསལ་སྒྲོན་
ལགས་སྨྲ་བ་ཡངས་པས་ནམ་ཞིག་གསང་བ་གྱར་བར་གྱུར་ན་ད་ལྟ་རྨི་ལམ་རྨིས་
པ་ཇི་བཞིན་དུ་ས་དབང་ཆེན་མོས་ཆད་པ་དྲག་པོ་བཅད་དེ་བདག་གི་ཁེ་དབང་
དང་ལོངས་སྤྱོད་གང་ཅིར་གོད་ཆག་ཆེན་པོ་ཡོང་རྒྱུ་གདོན་མི་ཟ། གསལ་སྒྲོན་
ལགས་སུ་གལ་ཆེའི་གནད་འགག་རྣམས་གཟབ་ནན་གྱིས་གསེལ་བཀྲོལ་བྱས་ཏེ་
ལྷ་སྲས་འཇིགས་མེད་གྲགས་པ་དང་བུ་མོ་ཡེ་ཤེས་མཁའ་འགྲོ་གཉིས་གཉེན་སྒྲིག་
བྱ་རྒྱུ་དེ་ལམ་དུ་མི་ལྷོངས་པ་ཞིག་བཟོ་རྒྱུ་དང༌། ཡང་སྒོས་སུ་གསལ་སྒྲོན་ལགས་
ཀྱིས་གསང་བ་ཡེ་ནས་མ་གྱར་བ་ཞིག་བྱེད་དགོས་པ་ནི་དོན་གྱི་དམ་པ་རེད་སྙམ་
----.
-------,
ནས་ཤུགས་རིང་ཞིག་འབྱིན། དེ་ནས་ཡ་མཚན་འཇིགས་རུང་གི་རྨི་ལམ་དེ་སླར་
ཡང་སེམས་ སུ་ འཁོར་ ནས་ འཇིགས་ ཤིང་ སྐྱི་ གཡའ་ བར་ གྱུར་ སྟབས་ ད་ དུང་
གཉིད་ལ་ཤོར་ན་ད་གཟོད་ཀྱི་རྨི་ལམ་ངན་པ་དེ་བསྐྱར་ཡང་རྨི་བར་དོགས་ནས་
ནམ་མ་ལངས་བར་དུ་ཤུགས་རིང་འབྱིན་བཞིན་མལ་གཟན་ནང་དུ་ཙོག་པུར་
བསྡད་དོ། །
B
1:|: * 1
147། ། ཆ
ཆ་ཤ ོ
ལེའུ་བརྒྱད་པ།
སེང་ཕྲུག་དང་ཁྱི་ཕྲུག
|
g
36 མཛེས་པའི་ཆས་གོས་ཀྱིས་བཀླུབས་ཤིང་ཡིད་འོང་རྒྱན་ཆས་ལེགས་པར་
སྤུད་པའི་ཡེ་ཤེས་མཁའ་འགྲོའི་དཔྱད་པ་ལེགས་ལ་འཁྲིལ་ཞིང་ལྡེམ་པའི་མཛེས་
སྡུག་གི་གཟུགས་བཟང་དང༌། སྦྲང་ཆར་ཟིམ་བུས་ཐལ་རྡུལ་རྣམས་བཤལ་མ་
ཐག་པའི་ཆུ་སྐྱེས་གཞོན་ནུ་ལྟར་ལྟ་ན་སྡུག་པའི་དཀར་ལ་དམར་མདངས་ཅན་གྱི་
བཞིན་བཟང་ གིས་ སྲས་ འཇིགས་ མེད་ གྲགས་ པའི་ ཡིད་ དབང་ ཅིག་ ཅར་ དུ་
བཀུག་པའི་ངང་ཚུལ་རྣམས་གསལ་སྒྲོན་ལགས་ཀྱིས་རང་གི་མྱོང་བ་ཟབ་མོ་ཡིས་
ལེགས་པར་རྟོགས་པ་ནས་བཟུང་། རང་གི་བུ་མོ་འདི་བཞིན་སླད་ཀྱི་དུས་ན་ལྷ་
ལྕམ་ཞིག་ཏུ་འགྱུར་རྒྱུའི་བསམ་འདུན་དག་འགྲུབ་རྒྱུའི་རེ་བ་ཆེ་བར་མཐོང་ནས་
སྲས་ཀྱི་དགོས་འདུན་ཡོངས་སུ་སྐོང་བའི་ཆེད་དུ་ཉིན་ལྟར་ཡེ་ཤེས་མཁའ་འགྲོའི་
གདོང་ལ་དཀར་དམར་བསྐུ་བ་དང༌། གླུ་གར་གྱི་སྒྱུ་རྩལ་ཁོང་དུ་ཆུད་པའི་སླད་
དུ་སྐབས་དེར་སྒྱུ་རྩལ་གྱི་རིགས་ལ་བྱང་ཆུབ་པ་ནང་མའི་སྐྱིད་སྡུག་གི་གྲས་སུ་
འཁོད་པའི་ཁ་ཆེ་ཨབ་ཏུ་ལགས་ཞེས་པ་ཉིན་ལྟར་ནང་དུ་བོས་ཏེ་ཡེ་ཤེས་མཁའ་
འགྲོར་རོལ་ཆ་དང་། གླུ་གཞས། ཞབས་བྲོ་སོགས་སློབ་ཏུ་འཇུག་པ་མ་ཟད།
བུ་མོས་མི་འདོད་བཞིན་དུ་རྟག་ཏུ་མྱོས་བྱེད་ཀྱི་བཏུང་བ་འཐུང་དུ་བཅུག་སྟེ་ཡ་
148ལེའུ་བརྒྱད་པ། སེང་ཕྲུག་དང་ཁྱི་ཕྲུག
རབས་ཚུལ་ ལྡན་ གྱི་ ཡེ་ ཤེས་མཁའ་འགྲོ་ནི་རིམ་བཞིན་བག་མི་ཚ་ཞིང་། སྐུ་
མགྲོན་མང་པོ་འདུ་འཛོམས་ཀྱི་ས་ལའང་བཞད་གད་དང་སྨྲ་བ་མང་བ་ཞིག་ཏུ་
འགྱུར་བཞིན་པའི་དུས་མཚུངས་སུ་གསལ་སྒྲོན་ལགས་ཀྱིས་ཡང་ཡང་ལྷ་སྲས་
འཇིགས་མེད་གྲགས་པར་ཞལ་ཏོག་དང་མཆོད་ཆང་སོགས་འབུལ་བར་གཏོང་
ཞིང་། སྐབས་འགར་ལྷ་སྲས་ཀྱི་འགྲམ་དུ་ཆང་གིས་མྱོས་ནས་དགོང་དྲོ་ཕྱིས་
འགྱངས་ཀྱིས་ནང་དུ་ལོག་ཡོང་བའི་སྐབས་སུ་གསལ་སྒྲོན་ལགས་ཀྱིས་“དེ་རིང་
བུ་མོ་དངོས་གནས་སྐྱིད་པོ་བྱུང་འདུག་”ཟེར་ནས་དགའ་སྣང་ཆེན་པོ་བྱེད་པའི་
ཐོག་དེ་ ཉིན་ ལྷ་སྲས་ཀྱིས་གང་བརྗོད་པའི་གཏམ་དང་། འདོད་པའི་ཉམས་
འགྱུར་ཅི་ དང་ ཅི་ སྟོན་ པའི་ ངང་ ཚུལ་ རྣམས་ རེ་ རེ་ བཞིན་འདྲི་ བར་བྱེད་ ལ།
ལན་དུ་སྨྲས་པའི་ཚིག་རྣམས་དང་བ་ཆེན་པོས་མཉན་ཞིང༌། ལྷ་སྲས་སྐབས་རེ་
ར་རོས་ནས་ཅུང་བག་མེད་ཀྱི་གཏམ་གླེང་བའི་རིགས་ཐོས་སྐབས་སུ་གསལ་སྒྲོན་
ལགས་དགའ་སྣང་གིས་འཛུམ་འཚེར་འཚེར་བྱེད་པས་མ་ཚད། བུ་མོའི་ཐོག་
ནས་དེ་འདྲ་དང་འདི་འདྲ་བྱེད་དགོས་ལུགས་སོགས་ཀྱི་བསླབ་བྱའང་མང་དུ་
བྱེད།
ཡེ་ཤེས་ མཁའ་ འ གྲོ་ ནི་ ཨ་ མའི་ བློ་ འདོད་ དང་འགལ་འཛོལ་ ཡོང་ བར་
འཇིགས་ཏེ་མྱོས་བྱེད་ཀྱི་བཏུང་བར་སྤྱོད་པ་དང་། རོལ་མོ་གླུ་གར་ལ་སོགས་
པས་བག་གཡེངས་ཏེ་དུས་འདའ་བར་བྱེད་ཀྱང་། རང་གི་སྨོས་འདྲིན་ལྟ་བུར་
གྱུར་པའི་བུ་དཔལ་ལྡན་ལ་ནི་སྔར་བཞིན་བརྩེ་བས་མ་བཏང་བར་བྱམས་བརྩེས་
སྐྱོང་བ་དང་། དཔལ་ལྡན་གྱིས་ཀྱང་ཡེ་ཤེས་མཁའ་འགྲོར་བཅོས་མིན་གདུང་
སེམས་ཀྱིས་སྙིང་ཉེ་བར་བྱེད་ཅིང་། སྲི་ཞུ་སྒྲུབ་པར་བྱེད་བཞིན་དུ་གནས་མུས་
ལ། ཉིན་ཞིག་གསལ་སྒྲོན་ལགས་ཀྱིས་སླར་ཡང་ཞལ་ཏོག་ཉ་བྱི་རིལ་དང་ཕྱི་
རྒྱལ་གྱི་བག་ལེབ་འབི་སི་ཀུ་རི་ལྕགས་ཀྲིན་སོགས་ལྷ་སྲས་འཇིགས་མེད་གྲགས་
149གཙུག་གཡུ།
པར་འབུལ་བར་འགྲོ་དགོས་ལུགས་བཤད་པས། ཡེ་ཤེས་མཁའ་འགྲོའི་འདོད་
པར་མ་འཐད་པར་ཐབ་ཚང་ནང་དུ་ལས་ཀ་བྱེད་བཞིན་པའི་དཔལ་ལྡན་གྱི་
འགྲམ་དུ་ཡོང་ཞིང་། ལག་པའི་མཛུབ་མོས་སྐྲ་གཞུག་ལ་སྒྲིམ་རྒྱག་ཁུལ་བྱེད་
བཞིན་དུ་ལག་པར་ལྟ་བའི་ངང་ཚུལ་གྱིས་མགོ་ཅུང་ཟད་སྒུར་སྒུར་བྱས་པ་དང་
སེམས་བབ་ལྕི་བའི་ངག་ནི་ཞི་ཞིང་དལ་བར་འདི་སྐད་དོ། “དཔལ་ལྡན། ཨ་
ཨ་མ་
མ་ལགས་ཀྱིས་སླར་ ཡང་ང་ལྷ་སྲས་སྐུ་ཞབས་ལ་ཞལ་ཏོག་འབུལ་བར་རྒྱུགས་
གསུང་གི་འདུག འདོད་པ་བཙལ་ཡང་མ་རྙེད། མི་འདོད་ཐོག་ཏུ་བབ། ཅེས་
པ་ལྟར་ང་ནི་ལྷ་སྲས་ལ་དགའ་སྣང་ཕྲན་བུ་ཙམ་ཡང་མི་འདུག་ཀྱང་།
ལགས་ཀྱི་ཐུགས་འདོད་སྐོང་བའི་ཆེད་དུ་མ་འགྲོ་ཀ་མེད་རེད་” ཅེས་ཟེར་ནས་
མིད་པ་མཆིལ་མས་བརྣངས་པ་ལྟར་ཡུད་ཙམ་ལུས། དཔལ་ལྡན་གྱིས་གདུང་
སེམས་ཆེན་པོའི་སྒོ་ནས་ད་དུང་མགོ་བོ་སྒུར་སྒུར་དུ་གནས་པའི་ཡེ་ཤེས་མཁའ་
འགྲོའི་གདོང་ལ་ལྟ་ ཙམ་ཞིག་བྱས་ཏེ་ “ཡེ་ ཤེས་ མཁའ་འགྲོ་ལགས། ལས་ལ་
བསྐོས་པའི་ཕ་མ་ནི་ཚེ་གང་རིང་ལ་གཅིག་ལས་མེད། དྲིན་ཅན་ཕ་མའི་བཀའ་
ལས་མི་འགལ་བ་ཞིག་ངེས་པར་དུ་གནང་དགོས། དོན་གྱི་དམ་པ་ནི་ཡ་རབས་
མ་རབས་སྤྱོད་པས་ཤེས་གསུང་པ་ལྟར་ཚུལ་ལྡན་བག་ཡོད་ཀྱི་སྤྱོད་ཚུལ་བཟུང་ན་
འདུ་འཛོམས་ཀྱི་གནས་ཅི་འདྲ་ཞིག་ཏུ་སླེབས་ཀྱང་། ཡ་རབས་དམ་པའི་ཀུན་
སྤྱོད་མི་ལྷོད་པར་གནས་ཐུབ། སྤྱོད་ཚུལ་བཟང་པོའི་རང་ཚུགས་མ་བཟུང་ན་རེ་
ཞིག་དབེན་པའི་རི་ཁྲོད་དུ་གཅིག་པོར་གནས་ཀྱང་། ནམ་ཞིག་ཚུལ་མིན་གྱི་
ལམ་དུ་འཇུག་སྲིད་པར་བརྟེན་འདམ་རྫབ་ལས་སྐྱེས་པའི་མེ་ཏོག་པདྨ་ལ་ནི་
འདམ་གྱི་དྲི་མས་མ་འགོས་པ་ཇི་བཞིན་དུ། གཙོ་བོ་རང་གི་སེམས་ལ་རག་ལུས་
པ་ལས་ གནས་ གང་ འདྲ་ཞིག་ཏུ་ཡོད་མིན་དང༌། སྐྱེ་བོ་གང་འདྲ་ཞིག་དང་
འཕྲད་མིན་ནི་གཙོ་བོའི་རྒྱུ་རྐྱེན་མ་ཡིན་པས། ཡེ་ཤེས་མཁའ་འགྲོ་ལགས་ཁྱེད་
150* HILG SAས4 k་་་་ངུ་
jb;,3?jJ51i) 20713-2-3
ལེའུ་བརྒྱད་པ། སེང་ཕྲུག་དང་ཁྱི་ཕྲུག
འཛིན་ས་ ཚེས་
151གཙུག་གཡུ། ཌཀུའི
ཀྱིས་ཚུལ་ལྡན་བག་ཡོད་ཀྱི་ངང་ཚུལ་མ་དོར་བར་ཨ་མ་ལགས་ཀྱི་ཐུགས་འདོད་
སྐོང་བར་རིགས་སོ་”ཞེས་སྨྲས། དེས་ན་ཡེ་ཤེས་མཁའ་འགྲོས་ད་དུང་མི་འདོད་
པའི་སྒོ་ནས་ལྡབ་ལྡིབ་ཀྱི་སྨྲ་བ་མི་ཉུང་བ་ཞིག་ཤོད་བཞིན་པའི་སྐབས་སུ། ཨ་
ཅག་གསལ་སྒྲོན་ལགས་ཀྱིས་སྒོ་འགྲམ་ནས་སྐད་ཆ་ཚིག་རེ་གཉིས་ཐོས་ཏེ་ཡེ་ཤེས་
མཁའ་འགྲོ་ལྷ་སྲས་ཀྱི་འགྲམ་དུ་འགྲོ་འདོད་མེད་པ་ཚོར་བས་ཁོང་ཁྲོའི་རྦ་རླབས་
འཁྲུགས་ཏེ། ཐབ་ཚང་ནང་དུ་འཛུལ་ཡོང་ནས་སྐད་གསང་མཐོན་པོས་“ཡེ་
ཤེས་མཁའ་འགྲོ། ཁྱོད་ལྷ་སྲས་སྐུ་ཞབས་ཀྱི་འགྲམ་དུ་འགྲོ་འདོད་མེད་པ་རེད་
དམ། ད་དུང་ཁྱོད་སྡུག་སྐད་རྒྱག་པར་དཔལ་ལྡན་གྱི་འགྲམ་དུ་ཡོང་གི་ཡོད་
དམ། ཁྱོད་ས་དབང་ཆེན་མོའི་ལྷ་སྲས་ཀྱི་འཁྲིས་ལ་འགྲོ་འདོད་མེད་པར་དཔལ་
ལྡན་དང་མཉམ་དུ་མི་ཚེ་སྐྱེལ་འདོད་ཡོད་དམ། ལྐུགས་མ་ཁྱོད་ལ་ངས་རྟག་ཏུ་
བཤད་པ་དེ་བརྗེད་སོང་ངམ། སེང་ཕྲུག་ལུས་སྟོབས་ཆུང་ཡང་སེང་གེའི་རྒྱུད།
ཨབ་སོག་རལ་པ་རྫིག་ཀྱང་སྒོ་ཁྱིའི་རྒྱུད། སྐྱེ་ས་རུས་ཁུངས་མེད་ན་སྤྲེའུ་ཡིན།
རིགས་རུས་འཆོལ་བར་སྤྱད་ན་དུད་འགྲོ་ཡིན། ཞེས་གཏམ་ དཔེའི་ནང་ དུ་
བཤད་པའི་དུད་འགྲོ་དེ་ཁྱོད་བྱེད་འདོད་ཡོད་དམ། རྒྱུགས་ཤིག ད་ལྟ་ལམ་
སེང་ཞལ་ཏོག་ཁྱེར་ནས་རྒྱུགས་ཤིག་”ཅེས་ངར་ཤུགས་ཆེན་པོས་འཚབ་འཚུབ་
ངང་བཤད་པས། ཡེ་ཤེས་མཁའ་འགྲོ་ནི་ཞེད་སྣང་གིས་མགྱོགས་མྱུར་གཟིམ་
ཆུང་ནས་ཞལ་ཏོག་སྒྲིལ་འཐུམ་དེ་བླངས་ཏེ་དཔལ་ལྡན་ཁྲིད་ནས་ས་དབང་ཆེན་
མོའི་གཟིམ་ཤག་ཏུ་སོང་།
གཟིམ་ཤག་གི་གསུམ་ཐོག་ ཏུ་སླེབས་པ་ ན་ ལྷ་ སྲས་ཀྱིས་གཟིམ་ཆུང་ སྒོ་
འགྲམ་དུ་བསུ་བར་ཡོང་བ་དང་། དཔལ་ལྡན་ཞབས་ཕྱི་ཁང་དུ་བཞག་ནས་ལྷ་
སྲས་དང་ཡེ་ཤེས་མཁའ་འགྲོ་མཉམ་དུ་གཟིམ་ཆུང་དུ་འཛུལ། དཔལ་ལྡན་ནི་
རྣམ་ཀུན་དང་འདྲ་བར་ཞབས་ཕྱི་ཁང་གི་གདན་ ཐོག་ ཏུ་ དཀྱིལ་དཀྲུང་མར་
152ལེའུ་བརྒྱད་པ། སེང་ཕྲུག་དང་ཁྱི་ཕྲུག
བསྡད་དེ་ངང་རྒྱུད་རིང་པོས་བསྒུགས་ནས་ཧ་ལམ་ཆུ་ཚོད་གཅིག་ཙམ་སོང་བའི་
མཚམས་སུ། ཞབས་ཕྱི་ཁང་གི་གཡས་ཕྱོགས་སུ་ཡོད་པའི་གཟིམ་ཆུང་གི་སྒོ་དེ་
གློ་བུར་དུ་ཕྱེ་སྟེ་ས་དབང་ཆེན་མོ་ཕྱིར་དོན་ཏེ་གཡོན་ཕྱོགས་ཀྱི་སྒོ་ནས་སྤྲིན་ཟམ་
ཞིག་ཡོད་པ་དེ་བརྒྱུད་དེ་གསང་སྤྱོད་དུ་སྐྱོད། སྐབས་དེར་དཔལ་ལྡན་ནི་གདན་
གྱི་ཐོག་ནས་ཧད་ཀྱིས་ལངས་ཏེ་ཞྭ་མོ་ཕུད་ནས་མགོ་སྒུར་སྒུར་གྱིས་ཟུར་ཞིག་ལ་
ལངས་བསྡད། ཡུད་ཙམ་ཞིག་ནས་ས་དབང་ཆེན་མོ་གསང་སྤྱོད་ནས་སླར་ཡང་
གཟིམ་ཆུང་དུ་ཕྱིར་ལོག་བྱེད་སྐབས་ཞབས་ཕྱི་ཁང་དུ་དཔལ་ལྡན་ཡོད་པ་དོ་སྣང་
བྱུང་སྟེ་གང་གི་དོན་དུ་ཡོང་བ་འདྲི་རྩད་བྱས་པས། དཔལ་ལྡན་གྱིས་ཡེ་ཤེས་
མཁའ་འགྲོའི་ཞབས་ཕྱིར་ཡོང་བའི་གནས་ལུགས་རྣམས་ཇི་མ་ཇི་བཞིན་ཞུས།
དེ་མ་ཐག་ཏུ་ས་དབང་ཆེན་མོའི་ངོ་མདངས་ཀྱང་ལོག་སྟེ་གཟིམ་དཔོན་ཞིག་ལ་
སྐད་གདངས་དྲག་པོས་ལྷ་སྲས་འཇིགས་མེད་གྲགས་པ་ད་ལྟ་ལམ་སེང་ས་དབང་
ཆེན་མོའི་མདུན་དུ་ཡོང་དགོས་པའི་བཀའ་བཏང་ནས་གཟིམ་ཆུང་དུ་འཛུལ།
དཔལ་ལྡན་ནི་ས་དབང་ཆེན་མོའི་རྣམ་འགྱུར་གློ་བུར་དུ་ལོག་ནས་ཁྲོ་བོའི་
སྐད་གདངས་ཤིག་བསྒྲགས་པ་ལ་སྐྲག་སྟེ་ད་ལྟ་རང་ཉིད་ཀྱིས་ཕྱག་འབུལ་ཞུ་
སྟངས་མ་འགྲིགས་པ་མིན་ནམ། ཡང་ན་སྐད་ཆ་ཤོད་སྟངས་མ་འགྲིགས་པ་མིན་
ནམ་བསམས་ཏེ་ཞེད་སྣང་ཆེན་པོས་བསམ་བློ་གཏོང་བཞིན་པའི་སྐབས་སུ་སྲས་
འཇིགས་མེད་ གྲགས་ པ་ ས་ དབང་ ཆེན་ མོའི་ གཟིམ་ ཆུང་ དུ་ འཛུལ་ བ་ མཐོང་།
ཡུད་ཙམ་ཞིག་ནས་གཟིམ་ཆུང་གི་སྒོ་ཕྱེད་ཙམ་ཞིག་གདངས་ནས་འདུག་པ་དེ་
ནས་ས་དབང་ཆེན་མོ་དང་སྲས་གཉིས་ཀྱི་གཏམ་གླེང་འདི་འདྲ་ཞིག་ཐོས་སོ།
“བུ། རང་གི་གཟིམ་ཆུང་ལ་སྐུ་མགྲོན་སུ་ཡོད་དམ་” “ཨ་ཅག་གསལ་སྒྲོན་
ལགས་ཀྱིས་ཡེ་ཤེས་མཁའ་འགྲོ་ལགས་ང་ལ་ཁ་ཏོག་ཕྲན་ཙམ་སྐྱེལ་བར་བཏང་
འདུག” “བུ་རང་ཡུད་ཙམ་སྡོད་དང༌། ངས་སྐད་ཆ་ཕྲན་བུ་ཤོད་རྒྱུ་ཡོད། ད་
153ཁ གཙུག་གཡུ། བ་རུ་
ནི་པུ་རང་ན་ཚོད་བགྲང་བྱ་ཉི་ཤུ་ཡོལ་ཟིན་པས་ཆུང་དུས་དང་མི་འདྲ་བར་རྩ་
ཆེའི་གནད་འགག་འགའ་ཞིག་ངེས་པར་དུ་རྟོགས་པར་བྱེད་དགོས་ཀྱི། རང་རེ་
ནི་བོད་ཀྱི་མིའུ་གདུང་དྲུག་ཁོངས་ལས་ལྕགས་ཁམས་དབྲ་རིགས་ཀྱི་ནང་ཚན་ག་
ཟི་ཞེས་པའི་ཆོ་འབྲང་རིགས་ཀྱི་རྒྱུད་ཡིན་པ་དང་། དེང་སྐབས་ཁྱོད་ཀྱི་ཡབ་
ཆེན་དུ་གྱུར་པ་བདག་ནི་ཁམས་གསུམ་སྐྱེ་རྒུའི་གཙུག་རྒྱན་རྒྱལ་དབང་ཐམས་
ཅད་མཁྱེན་ཅིང་གཟིགས་པ་ཆེན་པོའི་ཞབས་ཀྱི་པད་མོའི་དྲུང་ན་ས་དབང་གི་གོ་
སའི་གཟེངས་བསྟོད་བཀའ་དྲིན་ཆེ་སྟེ་ལས་འགན་འཁུར་མུས་དང་། ཁྱོད་ནི་
དགའ་ལྡན་ཕོ་བྲང་ཕྱོགས་ལས་རྣམ་རྒྱལ་གྱི་གཞུང་ཞབས་ཀྱི་གྲལ་དུ་འཁོད་པ་
ཙམ་ནས་སྲས་རྣམ་པའི་གདན་ཐོབ་ཡོད་མུས་ཀྱི་ལྷ་སྲས་ཤིག་ཡིན་པས། སྐྱེས་
པའི་མི་ལ་གྲགས་པའི་གཏམ་དགོས། བྱས་པའི་ཆོས་ལ་གྲུབ་པའི་མཐའ་དགོས།
ཆེ་བའི་མི་ལ་མཐོ་བའི་རྟགས་དགོས། ཅེས་དམ་པ་རྣམས་ཀྱིས་གདམས་པ་
བཞིན་དུ་ སྐྱེ་ བོ་ ཕལ་ པ་ དང་ མི་ འདྲ་ བར་ བླང་ དོར་ སྤོང་ འཇུག་ གི་ བྱ་ བ་ མ་
འཕྱུགས་པ་བགྱིས་ཏེ། ཡ་རབས་དམ་པའི་ཀུན་སྤྱོད་དང་ལྡན་པའི་ཆེ་བའི་
རྟགས་ཤིག་ངེས་པར་དུ་མངའ་བར་འོས་སོ། གོ་ཐོས་ལ་ད་ལམ་ཡེ་ཤེས་མཁའ་
འགྲོ་ཡང་ཡང་ཁྱོད་ཀྱི་འགྲམ་དུ་ཡོང་བར་གྲགས་པས་དེ་ལྟར་ན། ཆུ་འཚོགས་
པའི་སྣོད་ཡོད་ཀྱང་། གཏམ་འཚོགས་པའི་སྣོད་མེད་པ་ཇི་བཞིན་དུ་གཏམ་རིམ་
པར་ཁྱབ་སྟེ་ཀུན་གྱིས་སྨྲ་བར་བྱེད་པ་མ་ཟད། སྐྱེ་རྒྱུད་ཀྱི་རིགས་ཆེན་པོ་བཞི་སྟེ་
རྒྱལ་པོའི་རིགས། རྗེ་བོའི་རིགས། དམངས་ཀྱི་རིགས། གདོལ་པའི་རིགས་
བཅས་ལས། ཡེ་ཤེས་མཁའ་འགྲོ་ནི་གྲོང་མི་ཕལ་པ་དམངས་རིགས་ཀྱི་ཁོངས་སུ་
གཏོགས་པའི་བུ་མོ་ཞིག་ཡིན་པས། བཞིན་རས་ཇི་ལྟར་མཚར་ཡང་ལྷ་སྲས་ཁྱོད་
ལྟ་བུ་ཞིག་གིས་ནི་རྩེན་པར་ག་ལ་རིགས། སེང་ཕྲུག་ལུས་སྟོབས་ཆུང་ཡང་སེང་
གེའི་རྒྱུད། ཨབ་སོག་རལ་པ་རྫིག་ཀྱང་སྒོ་ཁྱིའི་རྒྱུད། སྐྱེ་ས་རུས་ཁུངས་མེད་ན་
154ལེའུ་བརྒྱད་པ། སེང་ཕྲུག་དང་ཁྱི་ཕྲུག
སྤྲེའུ་ཡིན། རིགས་རུས་འཆོལ་བར་སྤྱད་ན་དུད་འགྲོ་ཡིན། ཞེས་གཏམ་དཔེར་
གསལ་བ་བཞིན་དུ་སེང་གེ་དང་སྒོ་ཁྱི་གཉིས་མཉམ་དུ་གྲལ་ལ་བཀོད་ན་ག་ནས་
འགྲིགས། གཞན་ལྟ་ཅི་སྨོས། ཁྱོད་ཀྱིས་འབྲེལ་གཏུགས་ཙམ་ཞིག་བྱེད་སའི་
གནས་ལའང་ རིགས་རུས་དང་མཐོ་དམན་མཉམ་མིན་སོགས་ཀྱི་རྟོག་དཔྱོད་
ལེགས་པར་མ་བྱས་ན། སྐྱེ་བོ་དམ་པ་ངན་པ་དང་། འགྲོགས་ན་ངན་པའི་ཤན་
དུ་འགྱུར། གངྒཱའི་ཆུ་ནི་རབ་ཞིམ་པ། རྒྱ་མཚོར་ སླེབས་ ན་ བ་ ཚྭར་ འགྱུར།
ཞེས་པ་ལྟར་ངན་པ་དང་ལྷན་དུ་འགྲོགས་ན་འཇིག་རྟེན་གྱིས་སྨད་པ་ལ་ཇི་མི་
སྙམ་པར་སྤྱོད་ངན་ལ་འབྱམས་ཀླས་ཤིང༌། རྫུན་དང་ཁྲ་མ་སྨྲ་བ་ལ་བག་མི་ཚ་བ་
སོགས་ཚུལ་མིན་གྱི་ངན་སྤྱོད་དེ་ལྟ་བུས་བསླད་པར་བྱེད་ལ། ལྷག་དོན་དུ་རང་
ཉིད་རིགས་ཅན་གྱི་རྒྱུད་དུ་སྐྱེས་ཀྱང་། རིགས་རུས་འཆོལ་བར་སྤྱད་ན་བ་གླང་
དང་རྟ་བོང་ལ་སོགས་པའི་དུད་འགྲོ་དང་དབྱེ་བ་གཉིས་སུ་མེད་པས་བླང་དོར་
གྱི་བྱ་ བ་ མ་ འཕྱུགས་པ་ ཞིག་ངེས་པར་དུ་གྱིས་ཤིག་” “པཱ་ལགས། ཨ་ཅག་
གསལ་སྒྲོན་ལགས་ཀྱིས་ཡབ་ཡུམ་བཀའ་དྲིན་ཆེན་པོ་ཡིན་ཞེས་ང་ལ་ཁ་ཏོག་སྐྱེལ་
བར་བཏང་ གནང་ བ་ མ་གཏོགས། ངས་ཡེ་ཤེས་ མཁའ་ འགྲོ་ ལགས་ ཐེངས་
གཅིག་ཀྱང་སྐད་གཏོང་རྒྱུ་མ་བྱུང༌། དེ་ཙམ་དུ་མ་ཟད། ཡེ་ཤེས་མཁའ་འགྲོ་
ལགས་ནི་ཡ་རབས་ཚུལ་ལྡན་གྱི་བུ་མོ་ཞིག་རང་ཡིན་པ་ལས། ཐ་ཤལ་གྱི་ཀུན་
སྤྱོད་ལྡན་པ་ཞིག་ཡེ་ནས་རེད་མི་འདུག་”ཅེས་ལྷ་སྲས་ཀྱིས་གསེད་བཀྲོལ་བྱས་མ་
ཐག་ཏུ་ཡབ་ཆེན་གྱིས་སྐད་ཀྱི་ང་རོའང་དྲག་ཏུ་སོང་སྟེ་འདི་སྐད་དོ། “འཇིགས་
མེད་གྲགས་པ། ཁྱོད་ནི་བདག་གི་རྒྱུད་པ་འཛིན་པར་བྱེད་པོ་ཁོ་ན་ཉིད་ཡིན་
པས་རང་རེར་མཚོན་ན་ནོར་ལོངས་སྤྱོད་ལ་ཐོགས་པ་མེད་ཀྱང་། ཡ་རབས་
དམ་པའི་སྤྱོད་བཟང་ཞིག་དང༌། གཞུང་ས་དགའ་ལྡན་ཕོ་བྲང་ལ་ཞབས་ཞུའི་
དཔོན་རིགས་ཆེ་གྲས་ཤིག་གི་ལྟ་བ་དང་མཐོ་བའི་རྟགས་ཙམ་ཡང་མེད་ན་གྲོང་
155Pet གཙུག་གཡུ།
མི་ཕལ་པ་ཞིག་དང་ཁྱད་པར་ཅི་ཡོད། ཁྱོད་ཀྱིས་བཤེས་གཉེན་བསྟེན་ཏེ་ཤེས་
བྱ་ཡོན་ཏན་སོགས་མི་སྦྱོང་བར་ཡང་ཡང་དམངས་རིགས་ལས་བྱུང་བའི་བུ་མོ་
ཞིག་དང་མཉམ་དུ་དུས་འདའ་བར་བྱས་ན་ཚུལ་མིན་གྱི་སྤྱོད་ཚུལ་ཞིག་མ་ཡིན་
ནམ། དེ་ཙམ་དུ་མ་ཟད། ཡེ་ཤེས་མཁའ་འགྲོ་ནི་ཕྱི་ཚུལ་ལ་བལྟས་ན་ལང་ཚོའི་
དཔལ་འབར་ཞིང་ཡ་རབས་གུས་ལྡན་གྱི་རྣམ་པ་དང་ལྡན་པ་ཞིག་སྣང་ཡང་།
གོང་དུ་ངས་བཤད་པ་ཇི་བཞིན་དུ་སེང་ཕྲུག་ལུས་སྟོབས་ཆུང་ཡང་སེང་གེའི་རྒྱུད།
ཨབ་སོག་རལ་པ་རྫིག་ཀྱང་སྒོ་ཁྱིའི་རྒྱུད། སྐྱེ་ས་རུས་ཁུངས་མེད་ན་སྤྲེའུ་ཡིན།
རིགས་རུས་འཆོལ་བར་སྤྱད་ན་དུད་འགྲོ་ཡིན། གཏམ་དཔེ་འདི་ཁྱོད་ཀྱིས་ཇི་
སྲིད་བར་དུ་མ་བརྗེད་པ་བྱས་ནས་དུད་འགྲོ་དང་མཚུངས་པའི་སྤྱོད་ཚུལ་ཞིག་ཇི་
ལྟར་ནའང་འཛིན་པར་མི་རིགས། ད་ལྟ་ཕར་ཕྱིན་ནས་ཡེ་ཤེས་མཁའ་འགྲོར་
ལན་བསྐུར་ཏེ་ཨ་ཅག་གསལ་སྒྲོན་ལགས་ལ་རྗེས་སུ་ཁ་ཏོག་མ་བསྐུར་རོགས་
གནང་ཞེས་ཤོད་ཅིག་”ཅེས་བཤད་པས་ལྷ་སྲས་ཀྱིས་“པཱ་ལགས་ཀྱིས་གསུངས་པ་
ལྟར་ཞུས་ཆོག་”ཅེས་སྨྲས་སོ།
དཔལ་ལྡན་གྱི་རྣ་བར་ས་དབང་ཆེན་མོ་དང་ལྷ་སྲས་དབར་གྱི་གཏམ་གླེང་
དེ་རྣམས་ཐོས་རྗེས་སུ་ད་ལྟ་ས་དབང་ཆེན་མོ་ནི་རང་ཉིད་ལ་ཁོང་ཁྲོ་ཟ་བ་མ་ཡིན་
པར་ཡེ་ཤེས་མཁའ་འགྲོ་ལགས་རྟག་ཏུ་དེ་གར་ཡོང་པར་ཐུགས་མ་དགྱེས་པ་ཡིན་
པ་གསལ་རྟོགས་བྱུང་བ་དང་། ད་ལྟ་ས་དབང་ཆེན་མོས་ཀྱང་ཨ་ཅག་གསལ་
སྒྲོན་ལགས་ཀྱིས་བཏང་བའི་གཏམ་དཔེ་དེ་ཐེངས་གཉིས་བསྐྱོར་ཞིང་། ལྷག་
དོན་དུ་གསལ་སྒྲོན་ལགས་ཀྱིས་ད་གིན་ཡེ་ཤེས་མཁའ་འགྲོས་ང་ལ་སྐད་ཆ་བཤད་
པར་གཏམ་དཔེ་དེ་བཏང་བ་དང་། ད་ལྟ་ས་དབང་ཆེན་མོས་ལྷ་སྲས་དང་ཡེ་
ཤེས་མཁའ་འགྲོའི་བར་ལའང་གཏམ་དཔེ་དེ་བཏང་སོང་ བསམས་ ཏེ་དགོད་
སིག་སིག་ཏུ་ཤོར་བ་དང་ཆབས་ཅིག་གསལ་སྒྲོན་ལགས་ཀྱིས་ང་ལ་མཐོང་ཆུང་
156ལེའུ་བརྒྱད་པ། སེང་ཕྲུག་དང་ཁྱི་ཕྲུག
དང་། དམའ་འབེབས། སུན་འབྱིན་བཅས་བྱེད་པའི་སྤྱོད་ཚུལ་ལ་སྙིང་ཚིམས་
པའི་ཡ་ལན་ཞིག་སྤྲད་སོང་བསམས་ཏེ་དགའ་སྣང་ཡང་བྱུང༌། འོན་ཏེ་སླར་
ཡང་བསམ་བློ་ཞིག་གཏོང་སྐབས་གལ་ཏེ་དེ་རྣམས་ཡེ་ཤེས་མཁའ་འགྲོས་ཐོས་ན་
བློ་ཕམ་པར་མི་འགྱུར་རམ་སྙམ་སྟེ་དངངས་ཚབས་བྱེད་བཞིན་པའི་སྐབས་སུ་ཡེ་
ཤེས་མཁའ་འགྲོ་ ནི་རྣམ་ཀུན་ དང་ མི་ འདྲ་ བར་ མགོ་ བོ་དུད་ཅིང་། བཞིན་
མདངས་ལྷག་པར་ཉམས་པའི་ངོས་ལ་འཛུམ་མདངས་ཀྱི་དྲི་དང་བྲལ་བའི་ངོ་ཚ་
ཁ་སྐྱེངས་ཀྱི་རྣམ་འགྱུར་ཞིག་བསྟན་ནས་ལྷ་སྲས་ཀྱི་གཟིམ་ཆུང་ནས་ཐོན་ཏེ་
དཔལ་ལྡན་ལ་མིག་ཀྱང་མ་བལྟས་པར་སྐས་ཀ་ནས་བབས་སོ།
ཡེ་ཤེས་མཁའ་འགྲོ་ཁྱིམ་དུ་སླེབས་རྗེས་ཁང་པ་སྦུག་གི་གདན་ཐོག་ཏུ་ཁ་
སྦུབ་བསློགས་ཏེ་ཉལ་ནས་བར་མ་ཆད་པར་ངུས། ཚུལ་འདི་གསལ་སྒྲོན་ལགས་
ཀྱིས་མཐོང་སྟེ་གང་གི་དོན་དུ་ངུ་བའི་རྒྱུ་མཚན་དྲིས་ཀྱང་། ལན་ཚིག་གཅིག་
ཀྱང་མ་ བྱུང་ སྟབས་ ཐབ་ ཚང་ དུ་ ཡོང་ ནས་ དཔལ་ ལྡན་ ལ་ ཞིབ་ ཆ་ དྲིས་ པས།
དཔལ་ལྡན་གྱིས་ས་དབང་ཆེན་མོ་དང་ལྷ་སྲས་གཉིས་ཀྱི་གླེང་མོལ་གོ་ཐོས་བྱུང་
བ་རྣམས་ཆ་ཚང་བཤད་པའི་ཐོག་ལ། ད་དུང་“སེང་ཕྲུག་ལུས་སྟོབས་ཆུང་ཡང་
སེང་གེའི་རྒྱུད། ཨབ་སོག་རལ་པ་རྫིག་ཀྱང་སྒོ་ཁྱིའི་རྒྱུད། སྐྱེ་ས་རུས་ཁུངས་
མེད་ན་སྤྲེའུ་ཡིན། རིགས་རུས་འཆོལ་བར་སྤྱད་ན་དུད་འགྲོ་ཡིན།”ཞེས་པའི་
གཏམ་དཔེ་དེ་སྙིང་ཚིམས་ཀྱི་ཆེད་དུ་ནན་པོས་བསྐྱོར་བས། གསལ་སྒྲོན་ལགས་
ཡུད་ཙམ་ཞིག་ཕྲག་པ་གློད་ནས་ཅང་མི་སྨྲ་བར་བསམ་བློ་བཏང་བའི་རྗེས་སུ་གློ་
བུར་དུ་སྣ་ཁུང་ནས་“ཧུང་”ཞེས་སྣ་ཤུ་ཞིག་བརྒྱབ་སྟེ་རྡོག་སྒྲ་དང་བཅས་ཏེ་གོམ་
ཞེང་ཆེན་པོས་ཡེ་ཤེས་མཁའ་འགྲོའི་འགྲམ་དུ་ཡོང་། དེ་ནས་ཅུང་ཟད་ངར་
ཤུགས་ལྡན་པའི་སྒོ་ནས་“བུ་མོ། སེམས་སྡུག་བྱེད་དགོས་མ་རེད། ང་ཚོ་ནི་
མགར་བ་དང་བཤན་པ་སོགས་གདོལ་པའི་རིགས་མ་ཡིན་པར་ལྷ་སའི་ནང་གི་
157གཙུག་གཡུ།
ཚོང་པ་འབྲིང་གྲས་ཤིག་ཡིན་པས་ལྷ་སྲས་སྐུ་ཞབས་དང་འབྲེལ་བ་བྱེད་མི་ཆོག་
པ་གང་ཡོང་། གསུངས་རྒྱུ་བླ་མས་གསུངས་ཡོང་། མཛད་རྒྱུ་བླ་མས་མཛད་
ཡོང་། དེ་ལས་ལྷག་པ་སྐུ་དྲག་གིས་གཡོག་མོ་མཉམ་དུ་སྡོད་མཁན་མེད་པ་མ་
རེད། བུ་མོ། ལོངས་ཤོག བུ་མོ་རང་མགར་བ་བཤན་པ་གང་ཡང་མ་རེད།
ལྷ་སྲས་སྐུ་ཞབས་ཀྱིས་མཉེས་པོ་གནང་ན་ས་དབང་ཆེན་མོར་ཐབས་ཤེས་མེད་པ་
བཟོ་ཐུབ་ཀྱི་རེད། བུ་མོ་སེམས་སྡུག་མ་བྱེད། ཡར་ལོངས་ཤོག་” ཟེར་ལན་
གཅིག་སྣ་བརྡབས་ཀྱང་སེམས་པ་མ་ཤི་བར་ད་དུང་ཡེ་ཤེས་མཁའ་འགྲོར་སེམས་
གསོ་དང་སྐུལ་མ་བྱེད་བཞིན་པའི་སྐབས་སུ། དཔལ་ལྡན་གྱིས་སྐུ་ངོ་མི་དཔོན་
དང་ལྕམ་ཆུང་སྐུ་ཞབས་ཕེབས་ཀྱི་འདུག་ཅེས་པའི་བརྡ་བསྐྱལ། དེ་མ་ཐག་ཏུ་
གསལ་སྒྲོན་ལགས་ཀྱིས་སྐད་ཆ་ཤོད་མཚམས་བཞག་སྟེ་བྲེལ་འཚུབ་ངང་ཚོང་
དཔོན་དགྲ་ལྷ་ཚོང་ཁང་ནས་སྐད་བཏང་སྟེ་མཉམ་དུ་བསུ་བ་བྱེད་པར་སོང་ངོ་།
།° མི་དཔོན༌དང༌ལྕམ་ཆུང་གཉིས་དགྲ་ལྷའི་གཟིམ་ཆུང་དུ་སླེབས་རྗེས་མི་
དཔོན་གྱི་ཞྭ་མོ་གཡོག་པོར་སྤྲད་དེ་གདན་ཐོག་ཏུ་ལྷོད་པོར་བསྡད་ནས་“ཚོང་
དཔོན་ལགས། ངས་བར་སྐོར་གྱི་ཚོང་ཁང་ཁག་ལ་ཚོང་ཟོག་གསར་པ་གང་དང་
གང་ཡོད་མེད་ལྟ་བཞིན་དུ་བར་སྐོར་ཧྲིལ་པོ་ཞིག་བརྒྱབ་པས་ད་ནི་རྦད་དེ་ཆད་
སོང་། ངལ་གསོ་ཅུང་ཟད་ རྒྱག་པར་ཡོང་བ་ཡིན་” ཞེས་ དབུགས་རིང་ཞིག་
བཏང་ནས་ལབས་པས་ཚོང་དཔོན་གྱིས་ “ལོ་ ཤས་ རིང་ དུ་ ཚོང་ ཁང་ མང་ པོ་
འཕར་སྣོན་བྱུང་བ་མ་ཟད། དེ་རིང་ཉི་མ་ཧ་ཅང་ཚ་པོ་འདུག་པས་སྐུ་ངལ་ཡོང་
དང་ཡོང་། སྐུ་ངོ་ཏོག་ཙམ་སྐུ་ལྷོད་ལྷོད་དུ་བཞུགས་རོགས་གནང་”ཞེས་བཤད་
ཚར་མ་ཐག་ཏུ་ཨ་ཅག་གསལ་སྒྲོན་ལགས་ཀྱིས་སེམས་ཚ་འཁོལ་བའི་ངང་ལ་སྐད་
ཆའི་མུ་མཐུད་དེ་“དེ་རིང་གདན་འདྲེན་ཞུ་མི་དགོས་པར་ཆིབས་སྒྱུར་གནང་བ་
དེ་ཧ་ཅང་དགའ་པོ་བྱུང་། དམ་ཚིག་ཡོད་པ་རང་རེད། དེ་རིང་སྔ་པོ་ནས་
158ལེའུ་བརྒྱུད་པ། སེང་ཕྲུག་དང་ཁྱི་ཕྲུག
མཆོད་ཆང་ཁལ་རྫ་ཞིག་ལ་ ཆུ་བརྒྱབ་པ་ཡིན་ པས་སྦྲང་རྩི་དང་འདྲ་བ་ཞིག་
ལངས་ཤག དེ་རིང་ཡིན་ན་ལྷན་རྒྱས་གཉིས་སྐུ་ལྷོད་ལྷོད་གནང་སྟེ་བཞུགས་
གདན་འཇགས་རོགས་གནང་”ཞེས་བཤད་པ་དང་བྲེལ་བྲེལ་བ་འཚུབ་འཚུབ་
ཀྱིས་དཀར་ཡོལ་དཀར་སངས་གཉིས་བཙུགས་ཤིང་། རྒྱ་གར་ནས་ཐོན་པའི་
ཤེལ་གྱི་ཆང་སྣོད་ཡིད་དུ་འོང་བ་ཞིག་གི་ནང་ནས་མར་ཁུའི་མདོག་དང་ལྡན་
པའི་མཆོད་ཆང་དང་པོ་དཀར་ཡོལ་ནང་དུ་བླུགས་མ་ཐག་ཏུ་“སོའོ་…”ཞེས་
པའི་སྒྲ་དང་བཅས་ལྦུ་བ་ཁྲུམ་ཁྲུམ་བྱེད། དེ་ནས་མི་དཔོན་སྟངས་དཔྱལ་གཉིས་
ལ་གུས་ཞབས་དང་བཅས་ཏེ་ཕུལ། སྐབས་དེར་དཔལ་ལྡན་ནི་ཁོ་ཚོའི་འགྲམ་དུ་
ལངས་ནས་ཡོད་ཀྱང་། དེ་རིང་ནི་རྣམ་ཀུན་སྐུ་མགྲོན་ཆེ་གྲས་ཕེབས་སྐབས་
དང་འདྲ་བར་ཨ་ཅག་གསལ་སྒྲོན་ལགས་རང་ཉིད་ཀྱིས་སྣེ་ལེན་བྱས། ལྷག་དོན་
དུ་དེ་རིང་ཡེ་ཤེས་མཁའ་འགྲོ་སེམས་པ་ཧ་ཅང་མི་སྐྱིད་པ་བྱེད་པའི་རྐྱེན་གྱིས་
དཔལ་ལྡན་ཡང་བློ་མི་བདེ་བར་དལ་པོར་ཁང་པ་སྦུག་གི་སྒོ་འགྲམ་དུ་སོང་སྟེ་
བལྟས་པས། ཡེ་ཤེས་མཁའ་འགྲོ་ནི་ངུ་སྐད་མི་རྒྱག་ཀྱང་ལུས་ཀྱི་སྟོད་ཆ་སིག་
སིག་ཏུ་འཕར་བར་བྱེད་པས་ད་དུང་ངུ་བཞིན་ཡོད་པ་ཚོར་ཏེ་སེམས་སྡུག་ཆེན་
པོས་མནར་བས། གོམ་པའི་འདེགས་འཇོག་རེ་རེ་ཡང་ཞ་ཉེའི་ལྷམ་གྱོན་པ་ཇི་
བཞིན་དུ་བུལ་བ་ཉིད་ལས་འགྲོ་མི་ཐུབ་པར་གྱུར། རིམ་བཞིན་སྐས་འཛེག་
བབས་ཏེ་གཟན་ཁང་གི་ཐེམ་པའི་ཐོག་ཏུ་འགྲམ་པ་ལག་པར་བརྟེན་ཏེ་ཙོག་པུར་
བསྡད་ནས་སད་སེར་གྱིས་བརྡུངས་པའི་ལོ་ཏོག་ལྟར་དུ་མགོ་བོ་དུད་དེ་སེམས་པ་
སྐྱོ་བའི་ངང་གནས་པ་ན། ཚུལ་དེ་བུ་མོ་བདེ་སྐྱིད་ཀྱིས་མཐོང་བས་ཚུར་ཡོང་སྟེ་
དཔལ་ལྡན་གྱི་འཁྲིས་སུ་བསྡད་དེ་“དཔལ་ལྡན། དེ་རིང་ག་རེ་བྱས་སོང་ངམ།
ཨ་ཅག་གསལ་སྒྲོན་ལགས་ཀྱིས་གཤེ་གཤེ་བཏང་བྱུང་ངམ་”ཞེས་དཔལ་ལྡན་གྱི་
རྣམ་འགྱུར་ལ་ལྟ་བཞིན་དྲིས་པར་“གཤེ་གཤེ་བཏང་མ་བྱུང་།” “འོ་ན་ན་གི་མི་
159གཙུག་གཡུ།
འདུག་གམ།” “ན་གི་མི་འདུག” “འོ་ན་མ་སྐྱིད་པ་བྱེད་དགོས་དོན་གང་ཡིན་
ནམ།” “ཡེ་ཤེས་མཁའ་འགྲོ་ལགས་སེམས་པ་སྡུག་ནས་ད་དུང་ངུ་བཞིན་བསྡད་
ཤག་”ཅེས་དཔལ་ལྡན་གྱིས་སྐྱོ་སྣང་གི་སྒོ་ནས་བཤད་པས། བདེ་སྐྱིད་ནི་གདོང་
གཤིས་ཀྱང་ལོག་སྟེ་དངངས་འཚབ་ངང་དཔལ་ལྡན་གྱི་དཔུང་པ་ནས་འཐེན་
ཙམ་བྱས་ཏེ་“ཡེ་ཤེས་མཁའ་འགྲོ་ལགས་ངུས་ན་དཔལ་ལྡན་རང་མ་སྐྱིད་པ་བྱེད་
དགོས་དོན་གང་ཡིན་ནམ་”ཞེས་ཡ་མཚན་གྱིས་དྲིས་པའི་ལན་དུ་དཔལ་ལྡན་
གྱིས་“དེ་རིང་ཡེ་ཤེས་མཁའ་འགྲོ་ལགས་ལྷ་སྲས་འཇིགས་མེད་གྲགས་པར་ཞལ་
ཏོག་འབུལ་བར་འགྲོ་དུས་ས་དབང་ཆེན་མོས་ལྷ་སྲས་ལ་བཀའ་བཀྱོན་གནང་
ནས་ཡེ་ཤེས་མཁའ་འགྲོ་ལགས་ནི་སྐུ་དྲག་གི་རྒྱུད་པ་མ་ཡིན་པར་དམངས་རིགས་
ཀྱི་རྒྱུད་ ཡིན་ པའི་ དབང་ གིས་ འབྲེལ་ བ་ མ་ བྱེད་ གསུངས་ སོང་” ཞེས་ ལབས།
ཡང་བདེ་སྐྱིད་ཀྱིས་“ལྷ་སྲས་དང་ཡེ་ཤེས་མཁའ་འགྲོ་གཉིས་འབྲེལ་བ་བྱེད་དང་
མི་བྱེད་ལ་ང་ཚོར་ཁྱད་པར་གང་ཡོད་དམ་”ཞེས་ཤོད་བཞིན་དུ་རང་དབང་མེད་
པར་གད་མོ་ཧ་ཧ་ཧ་ཞེས་ཤོར་བས་དཔལ་ལྡན་གྱིས་“བདེ་སྐྱིད། དོན་དེ་གཅིག་
པུ་མ་རེད། ས་དབང་ཆེན་མོའི་བཀའ་མོལ་རྣམས་ལྷ་སྲས་ཀྱིས་ཡེ་ཤེས་མཁའ་
འགྲོ་ལགས་ལ་ལབས་ནས་སེམས་སྡུག་ཆེན་པོ་བྱེད་ཀྱི་འདུག་” ཅེས་ནན་པོས་
བཤད། དེ་འཕྲལ་བདེ་སྐྱིད་ནི་ལག་པ་ཡ་ཅིག་དཔལ་ལྡན་གྱི་དཔུང་པར་འཆང་
ཡོད་པ་དེ་ཡང་གློད་དེ་ཧ་ལས་ཧོན་ཐོར་གྱི་རྣམ་པ་ཞིག་ཐོན་ཞིང་། མིག་གཉིས་
ཅེ་རེར་དཔལ་ལྡན་ལ་བལྟས་ནས་ཡུད་ཙམ་ཞིག་སོང་མཚམས་སེམས་པ་རབ་ཏུ་
འཁྲུག་པས་དཔལ་ལྡན་ནི་ཡེ་ཤེས་མཁའ་འགྲོའི་གཟུགས་སྣང་དུ་འགྱུར་བར་
མཐོང་། དེ་ནས་དལ་བུར་ཡར་ལངས་ཏེ་མིག་གཉིས་གཡོ་བ་མེད་པར་ད་དུང་
དཔལ་ལྡན་ལ་ལྟ་བཞིན་དུ་གོམ་པ་ཕྱིར་བགྲོད་ཀྱིས་སོང་བ་ན་ཁྲོན་པའི་ཁ་ཡི་
བན་སྟེགས་ཀྱི་འགྲམ་དུ་སླེབས། ཧ་ལས་ཧོན་ཐོར་གྱི་རྣམ་འགྱུར་དེ་ནི་རིམ་
160ལེའུ་བརྒྱད་པ། སེང་ཕྲུག་དང་ཁྱི་ཕྲུག
བཞིན་སྐྱོ་སྣང་ཆེ་བ་ཞིག་ཏུ་འགྱུར། ཆུ་མིག་ལྟར་དྭངས་གསལ་གྱི་མིག་གཉིས་
ནས་བབས་པའི་མཆི་མའི་རྒྱུན་ནི་ཁ་གྱེན་དུ་ཕྱོགས་པའི་མཁུར་ཚོས་ཀྱི་ཐོག་ཏུ་
འགྲིལ་བཞིན་པའི་ངང་བན་སྟེགས་ལ་བསྙེས་ཏེ་སྐྱོ་གླུ་འདི་ལྟར་བླངས་སོ།
ཉི་མ་ནམ་མཁར་ཤར་ཡང་། །
དྲོད་ལ་བཏང་སྙོམས་མི་འདུག །
འོད་ཟེར་གཞན་ལ་འཕྲོས་འཕྲོས། །
ང་ལ་འཕྲོ་རྒྱུ་མི་འདུག །
སྙིང་གི་ཚི་ལུ་བཞུར་བའི། །
མཆོད་མེ་ཁྱེད་ལ་ཕུལ་ཡང༌། །
ཐུགས་རྗེའི་སྤྱན་གྱི་འོད་ཟེར། །
རྟག་ཏུ་གཞན་ལ་འཕྲོ་གིས། །
ནོར་མེད་དབུལ་པོའི་མི་ལ། །
ལྟོ་གོས་ཁག་པ་མ་ཟད། །
འདོད་པར་འགྲོ་བའི་བྱམས་པ། །
འཐོབ་པའི་སྐལ་བ་མི་འདུག །
རྣམ་པར་དག་པའི་སེམས་དང་། །
རྒྱུ་དངོས་གཉིས་པོ་བསྡུར་ན། །
བྱམས་པའི་སེམས་ཀྱི་ནང་ལ།
རྒྱུ་དངོས་རྩ་བ་ཆེ་བ། །
བུ་མོས་བརྩེ་སེམས་མཚོན་པའི། །
ཁྲག་གི་མིག་ཆུ་བཏང་ཡང་། །
སྲས་མོའི་ཟུར་མིག་གཅིག་གིས། །
161།2 གཙུག་གཡུ། ན་གཡོ
ས་ བྱམས་པའི་བློ་ཁ་ཁྲིད་སོང་། །
ཡེ་ཤེས་མཁའ་འགྲོ་ལགས་ཀྱིས། །
རྒྱུ་དང་ནོར་གྱི་ལྕགས་ཀྱུས། །
བུ་མོའི་སྙིང་ཁམས་ནང་གི། །
ཉ་མོ་འཛིན་པ་གནང་སོང་། །
བློ་ལ་འགྲོ་བའི་མི་དེའི། །
སེམས་པ་ཁུག་རོགས་བྱས་ན། །
མི་ཚེ་དམྱལ་བའི་འཕྲང་ལ། །
ཕར་རོགས་ཚུར་རོགས་ཞུས་ཆོག །
ནམ་མཁའི་བླ་མ་དཀོན་ཅོག །
དྲང་པོ་གནང་རོགས་གནང་དང་། །
ཉམ་ཆུང་དབུལ་པོའི་མི་ལ། །
འཇིག་རྟེན་མི་འོས་ཨེ་ཡིན། ། ཞེས་སོ།
བདེ་སྐྱིད་ཀྱིས་སྐྱོ་གླུ་འདི་ལྟར་བླངས་པའི་རྗེས་སུ་སེམས་སྡུག་ཆེན་པོས་
མེག་ཆུ་གཏོང་བཞིན་བསྡད། དཔལ་ལྡན་སེམས་ཀྱིས་མ་བཟོད་པར་འགྲམ་དུ་
སོང་སྟེ་“བདེ་སྐྱིད། སེམས་པ་མ་སྐྱོ། ང་ནི་རྒྱུ་ནོར་ལ་རྔམ་ཞིང་རྒྱུ་འབྲས་ལ་མི་
བརྩི་མཁན་ཞིག་མིན་ལ། ལྷག་དོན་དུ་ཡེ་ཤེས་མཁའ་འགྲོ་ལགས་ནི་རྒྱུ་དངོས་
ཀྱིས་མི་སེམས་སླུ་མཁན་ཞིག་གཏན་ནས་མ་ཡིན་པར་སེམས་པ་བཟང་བ་དང་།
གཞུང་དྲང་བ། སྙིང་རྗེ་ཆེ་བ་བཅས་ཤིག་ཡིན་པ་མ་ཟད། བདེ་སྐྱིད་ཁྱེད་རང་
ཡང་ཆུང་དུས་ནས་གཤིབས་པའི་སྨོས་འདྲིན་དུ་བརྩིས་ཏེ་དགའ་སྣང་ཆེན་པོ་
བྱེད་པ་དང་། ཁྱོད་ལ་ཤ་ཚའི་འཆིང་བ་ནམ་ཡང་མི་ལྷོད་པའི་བརྩེ་སེམས་ཟབ་
མོ་དང་ ལྡན་ པ་ ཞིག་ ཡིན་པས། ཡེ་ཤེས་མཁའ་འ གྲོ་ ལགས་ སུ་ ཚིག་ མཚོན་
162ལེའུ་བརྒྱད་པ། སེང་ཕྲུག་དང་ཁྱི་ཕྲུག
འདེབས་པར་མི་རིགས། སྤྱིར་ན་མི་དང་མིའི་དབར་གྱི་རྣམ་པར་དག་པའི་བརྩེ་
དུང་ཞིག་ཡིན་ཕྱིན་དེ་ནི་ཟུར་མིག་ལྟ་ཐེངས་གཅིག་གམ། ཡང་ན་རྒྱུ་དངོས་
ཀྱིས་ཉོ་ཐུབ་པ་ཞིག་ཅི་ནས་ཀྱང་མ་ཡིན། ཡང་སྒོས་སུ་བདེ་སྐྱིད་རང་ལ་དཀའ་
ངལ་འཕྲད་པའི་སྐབས་སུའང་ངས་གང་ཐུབ་ཅི་ཐུབ་ཀྱིས་སྐྱོ་རོགས་བྱེད་མྱོང་
བས། བཅོས་མིན་གྱི་གདུང་སེམས་དེ་ཡང་རྒྱུ་དངོས་ལ་བལྟས་ནས་ཟོལ་སྦྱོར་
གྱིསབྱས་པ་ཞིག་མ་ཡིན་པ་ཁྱོད་ཀྱིས་ཤེས་གསལ་ཡིན་པར་བརྟེན་མནོ་བསམ་
ཞིབ་མོས་ལེགས་པར་བརྟག་དགོས་པ་ལས། སེམས་སུ་གང་འཆར་བ་གང་བྱུང་
སྡུག་གི་མཐའ་འབྲས་ཤིག་ལས་ཕན་ཆ་གང་ཡང་ཡོང་རྒྱུ་མེད། བདེ་སྐྱིད་རང་
དུ་ཤོད་པ་ནི་གཏན་ནས་མི་འོས། གལ་ཏེ་དེ་ལྟར་བྱས་ཚེ་དགྲ་དགའ་གཉེན་
ནི་བསམ་བློ་གཏོང་ཤེས་མཁན་ཞིག་ཡིན་པས་ན་སེམས་པ་སྐྱོ་སྣང་མ་བྱེད་”ཅེས་
དཔལ་ལྡན་གྱིས་ངང་རྒྱུད་རིང་པོའི་ཐོག་ནས་བསླབ་བྱ་བྱས། ཡུད་ཙམ་ནས་
བདེ་སྐྱིད་ཅུང་ཞི་ལྷོད་དུ་གྱུར་ཏེ་ངང་གིས་འདི་སྐད་དོ། “དཔལ་ལྡན་རང་གིས་
བཤད་པ་ཚང་མ་བདེན་པ་རེད། ཡེ་ཤེས་མཁའ་འགྲོ་ལགས་དང་ང་གཉིས་ཆུང་
དུས་ནས་འབྲེལ་འདྲིས་ཆེ་ཞིང་ཧ་ཅང་འཆམ་པོ་ཡོད་ལ། ཁོང་ནི་སེམས་རྒྱུད་
དྲང་བ་དང་སེམས་པ་བཟང་བའི་མི་ཞིག་ཡིན། དཔལ་ལྡན་རང་ནི་བློ་སྟོབས་
དང་ལྡན་ལ་སྙིང་རྗེ་ཆེ་བའི་མི་བླ་མ་དཀོན་ཅོག་ཅིག་ཡིན་པ་མ་ཟད། པ་ཕ་བཀྲ་
ཤིས་ང་གཉིས་ཀྱི་སྐྱིད་ན་སྐྱིད་རོགས་དང་སྡུག་ན་སྡུག་རོགས་ཁོ་ན་ཡིན། འོན་
ཀྱང་ངས་རང་ལ་བཅངས་བའི་བརྩེ་དུང་ཟབ་མོ་འདིའི་གོ་བ་ཁྱོད་ཀྱིས་ལོན་གྱི་
མི་འདུག མི་སུ་འདྲ་ཞིག་ཡིན་རུང་སྤྱི་ལ་ཕན་པའི་སྤྱི་སེམས་དང་བརྩེ་སེམས་
ངེས་པར་དུ་དགོས་ཀྱང་། བུ་དང་བུ་མོའི་དབར་གྱི་བརྩེ་དུང་ནི་ཐམས་ཅད་ལ་
ཆ་སྙོམས་ཀྱི་བརྩེ་བ་འཛིན་དགོས་པ་ཞིག་རྩ་བ་ནས་མ་ཡིན་པར། བརྩེ་དུང་དེ་
ནི་མི་གཞན་པ་ལ་མཚོན་ན་སྒེར་སེམས་ཅན་དང་སེར་སྣ་ཅན་གྱི་བརྩེ་དུང་ཞིག་
163mགི གཙུག་གཡུ། mi
རང་རེད། གལ་ཏེ་སྒེར་སེམས་དང་སེར་སྣ་དེ་འདྲ་ཞིག་མེད་ན་མི་ཡུལ་ལ་ཟིང་
ཆ་ཆེན་ པོ་ ལངས་ ཀྱི་ མ་ རེད་དམ། དཔལ་ལྡན། ཁྱེད་ རང་ བསམ་ བློ་ ཞིག་
ཐོངས་དང་། ཆུ་ནི་ཉ་མོའི་འཚོ་རྟེན་དང་བདེ་བ་ཡོངས་ཀྱི་འབྱུང་གནས་ཡིན་
པས་ཉ་རྫིང་ཁ་དབྲལ་ནས་ཆུ་ཐམས་ཅད་སྦལ་རྫིང་དུ་འདྲེན་རྩིས་བྱེད་སྐབས་ཉ་
མོས་ཁ་བཙུམས་ནས་སྡོད་ཐུབ་བམ། སེམས་པ་སྐྱོ་བ་ཞིག་ལ་སྙིང་རྗེ་མེད་པོས་
ཉ་རྫིང་ཁ་དབྲལ་བའི་རྗེས་སུ་སྐམ་ཐོག་ཏུ་ཐོན་ནས་འཆི་ཉེན་ལ་ཐུག་པའི་ཉ་
མོའི་རྣམ་པར་དག་པའི་བརྩེ་སེམས་ལ་སྣང་མེད་ཀྱིས་དྭངས་གཙང་ཆུ་བོས་ཀྱང་
སྙིང་རྗེ་མེད་པར་སྦལ་རྫིང་དུ་རྒྱུག་རྒྱུར་དགའ་སྣང་ཆེན་པོ་བྱེད་བཞིན་པ་རེད།
ངང་ཚུལ་འདི་མཐོང་དུས་རང་དབང་མེད་པར་མིག་ཆུ་ཤོར་གྱི་འདུག་”ཅེས་སྐྱོ་
སྣང་ཆེན་པོས་མགྲིན་པ་རྣོང་བཞིན་དུ་བཤད། བུ་མོ་བདེ་སྐྱིད་ཀྱིས་རང་ཉིད་
ལ་སྤྱིར་བཏང་མ་ཡིན་པའི་བརྩེ་དུང་གི་རིགས་གཞན་ཞིག་བཅངས་ཡོད་པ་དང་།
བརྩེ་དུང་དེ་ནི་ཧ་ ཅང་ཟབ་མོ་ཞིག་ཡིན་པ་དཔལ་ལྡན་གྱིས་ཚོར་ནས་བསམ་
བརྗོད་ལས་འདས་ཏེ་ཅི་ཤོད་འདི་ཤོད་མེད་པར་སྡོད་སྐབས་གློ་བུར་དུ་ཡེ་ཤེས་
མཁའ་འགྲོ་ལྷང་ངེར་དྲན་ཏེ་“བདེ་སྐྱིད། སྡོད་ཨང་། ཡེ་ཤེས་མཁའ་འགྲོ་
ལགས་ད་དུང་ངུ་གི་ཡོད་ཀྱི་རེད་” ཅེས་ཁ་ནས་ཤོར་བས་བདེ་སྐྱིད་ནི་དེ་བས་
སེམས་པ་མི་དགའ་བར་“ད་ལྟ་ངས་ལབས་པ་དེ་རང་རེད། མིག་ཆུ་གཅིག་པ་
ངས་ཁྱེད་རང་གི་སེམས་པ་འདོགས་ཐུབ་ས་མ་རེད། རང་འགྲོ་འདོད་འདུག་ན་
ཕྱིན་པ་ལེགས་”ཞེས་ཟུར་ཟའི་སྒོ་ནས་སྨྲས། བདེ་སྐྱིད་ཀྱི་ཁ་ནས་འདི་ལྟ་བུའི་
ཡིན་ནའང་། ཡེ་ཤེས་མཁའ་འགྲོ་ལགས་ཀྱི་མིག་ཆུ་རིན་ཐང་ཆེ་བ་ཡོད་པས་
མིག་ཆུ་ཐིགས་པ་རེ་རེ་ལའང་དཔལ་ལྡན་རང་སེམས་ཕམ་ཆེན་པོ་ཡོང་གི་རེད།
སྐད་ཆ་ཐོས་པ་ཐེངས་དང་པོ་ཡིན་པར་བརྟེན་དཔལ་ལྡན་ནི་ཅི་བྱ་གཏོལ་བྲལ་
གྱི་གནས་སུ་གྱར་ནས་“བདེ་སྐྱིད། རང་ག་རེ་ཟེར་གྱི་ཡོད་དམ། འདི་འདྲ་མ་
164ལེའུ་བརྒྱད་པ། སེང་ཕྲུག་དང་ཁྱི་ཕྲུག
རེད་…” ཅེས་ག་ཤོད་མེད་པར་ལྡབ་ལྡིབ་ཀྱི་སྒོ་ནས་འདི་ལྟར་བཤད་དེ་
འགྲེལ་བཤད་རྒྱག་སྟངས་མ་ཤེས་པར་སྡོད་པའི་སྐབས་སུ། སྟབས་ལེགས་པ་
ཞིག་ལ་ ཐོག་ ཀའི་སྒེའུ་ཁུང་ནང་ནས་གསལ་ སྒྲོན་ལགས་ ཀྱིས་ “ དཔལ་ ལྡན།
མགྱོགས་པོ་ཤོག སྐུ་ངོ་མི་དཔོན་ཕེབས་སྐྱེལ་ཞུ་བར་རྒྱུགས་ཤིག་” ཅེས་སྐད་
བཏང་། དཔལ་ལྡན་ནི་ཆུ་ནང་དུ་ལྷུང་ནས་ཆུས་འཁྱེར་བཞིན་པའི་ཕྱེ་མ་ལེབ་
ལ་གློ་བུར་དུ་ཤིང་ སྡོང་དུམ་ཞིག་འཕྲད་པ་དང་འདྲ་བར་དགའ་སྣང་ཆེན་པོ་
སྐྱེས་ཏེ་“ལགས་ལགས་སོ་”ཞེས་བརྡ་ལན་བསློགས་ཏེ་བདེ་སྐྱིད་ལ་ལྟ་ཙམ་ཞིག་
བྱས་ནས་ཐོག་ཀར་སོང་ངོ་། །
ཀ 1:|:?
1:|:ཀ
ལོ ༼ པ
ཞི་ཆ་སོ་ ཚེ་རྟ་སྔོ་
ཧ | ཊ་།9)
་།ཟ་ཆ
ZIIE Am miE ETA17 [2ཌP
2| པ འད 1:|:11:|:ཀྱི 1:|:|: |:ཀུན ག་ག་ཚུལ་དག་ལ་
Y!?
ོ་ཊ ིཤ ཤ ། ། ཉཤ །ཊ
༼ཁ་ག་ཆ་ཤའུ་ཀཌང
ཆ །ཌFE
།
g137712ཏགསཎའི། F1m)རྡ=| གTརྟ
165པ ཀྱང 1:|:ཀྱི ག
pigg ==tnyaho\jpས། ན་
| 1 ཅ
MuG1#pa + [[2]R
།༼ཡུ་ཤ། །ཀ
ཀྵmཥི
» y།༅ [y¢ ? ལེའུ་དགུ་པ།
གདོན་འདྲེས་གནང་བའི་དངོས་གྲུབ།
སྐབས་དེར་སྐུ་ངོ་མི་དཔོན་ནི་ཨ་ཅག་གསལ་སྒྲོན་ལགས་ཀྱིས་ཕྱག་འདྲེན་
ཞུས་ཏེ་གཟིམ་ཆུང་ནས་ཕྱིར་དོན་ཡོང་གི་ཡོད་ཅིང་། ངོ་གདོང་ལ་དམར་
མདངས་ཕྲན་ཙམ་འཁོར་བ་དང་། བར་མ་ཆད་པར་དོན་མེད་གད་མོ་སིག་
སིག་ཏུ་དགོད་པའི་གནས་ཚུལ་ལ་བལྟས་ན་ར་ཅུང་ཟད་བཟི་ཡོད་པ་སྨོས་མེད་
རེད། ཨ་ཅག་གསལ་སྒྲོན་ལགས་ཀྱིས་མི་དཔོན་གྱི་ལག་པ་དཔལ་ལྡན་ལ་སྤྲད་
དེ་ཚོང་ དཔོན་དང་ ལྷན་ དུ་ རྒྱལ་སྒོ་བར་སྐྱེལ་མ་བྱས་ཏེ་ཕྱིར་ལོག དེ་ནས་
དཔལ་ལྡན་དང་མི་དཔོན་གྱི་གཡོག་པོ་ཞིག་གིས་གཡས་གཡོན་ནས་ལག་འདྲེན་
གྱིས་བར་སྐོར་བརྒྱུད་དེ་འགྲོ་སྐབས་མི་དཔོན་ནི་གོམ་སྟབས་ཕྲན་བུ་འཁྱོར་ཞིང་
རང་གི་ཆུང་མར་ཁ་གཏད་དེ་“ལྕམ་ཆུང་ལགས། དེ་རིང་ང་ཆང་གིས་ཏོག་ཙམ་
བཟི་བ་ཡིན་པ་འདྲ། གོམ་པ་སྤྲིན་པའི་སྒང་ལ་བརྒྱབ་པ་དང་གཅིག་པ་རེད་”
ཅེས་ཡང་ ཡང་ ཤོད་ པའི་ བར་མཚམས་སུ་དོན་མེད་གད་ མོ་ སིག་ སིག་ དགོད་
བཞིན་དུ་སོང་སྟེ་གཟིམ་ཤག་གི་རྒྱལ་སྒོ་འཛུལ། དེ་ནས་མི་དཔོན་གྱིས་དཔལ་
ལྡན་ལ་ཚོང་དཔོན་དང་གསལ་སྒྲོན་ལགས་སུ་སྐྱིད་པོ་བྱུང་བས་ཐུགས་རྗེ་ཆེ་ཞུ་
རྒྱུའི་ཁ་ལན་བསྐུར་ཏེ་ཕྱིར་བསློགས་པའི་རྗེས་སུ་སྐད་གདངས་ཆུང་ངུས་“ཡ་
166ལེའུ་དགུ་པ། གདོན་འདྲེས་གནང་བའི་དངོས་གྲུབ།
གིའི་རྒྱ་དང་མོན་གྱི་ ས་མཚམས་ན། ཁང་ཆུང་དཀར་ལ་དུ་བའི་གཡའ་ཞག་
འཁྱིལ། དེ་ན་………”ཞེས་པའི་ཀ་ལ་དབང་པོའི་རྣམ་ཐར་དུམ་བུ་དེ་ལྷང་ལྷང་
གཏོང་བཞིན་དུ་རིམ་བཞིན་སྐས་ཀ་འཛེག སྐས་གདང་མཐའ་མཇུག་དེའི་
ཐོག་ཏུ་རྐང་པ་བཞག་སྟེ་མགོ་ཡར་བཀྱགས་པས་ས་རུབ་གྲབས་ཡོད་སྟབས་ཁོར་
ཡུག་གི་དངོས་པོ་རྣམས་ཇི་མ་ཇི་བཞིན་མི་མངོན་ཡང་། མིའི་གཟུགས་སྣང་གི་
གྲིབ་གཟུགས་མཐོ་ལ་ཆེ་བ་ཞིག་སྐས་འགོར་ལངས་ནས་ཡོད་པ་མཐོང་། མི་
དཔོན་ནི་ རྣམ་ ཐར་ ཡང་ གཏོང་ མཚམས་ ཆད་ དེ་ ཞིབ་ ཏུ་ བལྟས་ པས་ གྲིབ་
གཟུགས་དེ་ནི་ཧ་ལམ་ཁང་པའི་སྟེང་ཐོག་ལ་ཐུག་གྲབས་ཡོད་པ་མ་ཟད། ད་
དུང་རང་གི་ཕྱོགས་སུ་ཡོང་གི་ཡོད་པ་མཐོང་བས་ད་གཟོད་ཀྱི་སྐྱིད་སྣང་ཡོངས་
རྫོགས་ཐོར་ནས་ཞེད་སྣང་ཆེན་པོ་སྐྱེས་ཏེ་“གདོན་འདྲེ་འདུག གདོན་འདྲེ་
འདུག་” ཅེས་ སྐད་ལོག་ རྒྱག་ བཞིན་གོམ་པ་ ཕྱིར་ ཤིག་བརྒྱབ་ སྟེ་ གན་རྐྱལ་ དུ་
འགྱེལ། རྒྱབ་ནས་ཡོང་མཁན་ལྕམ་ཆུང་དང་ཁོལ་པོ་གཉིས་ཀྱིས་བཀག་པ་མ་
གཏོགས་ཁ་ཆག་སྣ་རལ་ཞིག་ཡོང་རྒྱུ་གོར་མ་ཆག སྐབས་དེར་མ་བྱན་གྱིས་སྐས་
འགོར་བཞུ་མར་ཁྱེར་ཏེ་བསུ་བར་ཡོང་ནས་མི་དཔོན་གྱི་དངངས་སེམས་ཅུང་
འཇགས་པའི་མཚམས་སུ་ད་གཟོད་ཀྱི་གྲིབ་གཟུགས་ཆེན་པོ་དེ་ནི་གདོན་འདྲེ་མ་
ཡིན་པར་དབང་རྒྱལ་ལགས་ཡིན་པ་དང༌། ཁོང་གིས་དེ་རིང་ངེས་པར་དུ་སྐུ་ངོ་
མཇལ་དགོས་ཡོད་ཅེས་ཡུན་རིང་ཕེབས་སྒུག་ཞུས་ལུགས་བརྡ་སྦྱར་བའི་རྗེས་སུ་
མི་དཔོན་གཞི་ནས་བློ་བདེ་སེམས་བདེ་བྱུང་ངོ་།
གཟིམ་ཆུང་ནང་དུ་སླེབས་པ་དང་མི་དཔོན་གྱིས་ཟླ་གམ་གོན་ནས་གདན་
ཐོག་ཏུ་ བསྡད་ དེ་ གློ་ གསང་ཞིག་བརྒྱབ་པ་དང་སྦྲགས་བཙོན་པར་ བཀོད་ པ་
གཏོང་བའི་སྐབས་ཀྱི་འགྱིང་ཉམས་དེ་བསྟན་ནས་“སུ་རེད་དམ།
ཡར་ཤོག་
གྱིས་དང་” ཞེས་ བརྡ་བཏང་ མ་ ཐག་ ཏུ་ ཐེར་ མ་རྫ་ མདོག་གི་ཕྱུ་ པ་གྱོན་ཞིང་།
167891
بھی کیے،
..
2.1.2 g...ལེའུ་དགུ་པ། གདོན་འདྲེས་གནང་བའི་དངོས་གྲུབ།
ལྷམ་འཇུར་ཏ་ཡུ་རིང་གྱོན་པའི་སྐྱེ་བོ་སྟོབས་ཆེན་ཞིག་ཡར་ཡོང་སྟེ་རྒྱ་གར་ཞྭ་མོ་
ཕུད་དེ་ཕྱག་འབུལ་ཞུས། མི་དཔོན་གྱིས་ཚོང་དཔོན་གྱི་བཟོ་ལྟ་དང་ལྡན་པའི་
མི་དེ་ནི་ཧ་ཅང་མཐོང་མྱོང་ཡོད་པའི་སྣང་བ་ཞིག་བྱུང་ནས་ཞིབ་ཏུ་ལྟ་སྐབས།
ས་དབང་ཆེན་མོའི་གསོལ་ཚིགས་ཀྱི་སྐབས་སུ་སྐུ་མགྲོན་གྱི་གྲས་སུ་འཁོད་པའི་སྐུ་
ངོ་མདའ་དཔོན་གྱི་གྲོགས་པོ་དབང་རྒྱལ་ཞེས་པ་དེ་ཡིན་པ་ཤེས་ཏེ་“དབང་རྒྱལ་
ལགས། བཞུགས་གདན་འཇགས་”ཞེས་བཤད། དབང་རྒྱལ་གྱིས་ཁ་བཏགས་
ཨ་ཤེ་གཅིག་དང་ཤོག་ཆག་ཆེན་པོ་ཞིག་ལྕོག་ཙེའི་སྟེང་དུ་བཞག་སྟེ་“དེ་རིང་སྐུ་
ངོ་མི་དཔོན་ལ་སྐྱབས་འཇུག་ཅིག་ཞུ་བར་བཅར་བ་ཡིན་"ཟེར་རིང་དུ་མི་དཔོན་
གྱིས་ཤོག་ཆག་དེ་ལ་ཟུར་མིག་ཅིག་བལྟས་པས་དེའི་ཐོག་ཏུ་“སྐྱབས་རྟེན་དངུལ་
སྲང་100” ཞེས་ཡི་གེ་ཆེ་ཐག་ཆོད་ཅིག་བྲིས་ཡོད་པ་མཐོང་འཕྲལ་“བཞུགས་
གདན་འཇགས་བཞུགས་གདན་འཇགས་”ཟེར་བས་དབང་རྒྱལ་གྱིས་གདན་
ཐོག་ཏུ་བསྡད་ནས་འདི་སྐད་གསོལ་ལོ། “ངའི་ཚོང་རོགས་དབང་འདུས་ཟེར་
མཁན་ཞིག་ཡོད། ཁོ་དང་ང་ཚོ་དུས་ཡུན་རིང་པོ་ནས་རྒྱ་གར་དང་བྱང་སོགས་
ལ་རྒྱ་ཚོང་དང་བལ་ཚོང་རྒྱག་པར་མཉམ་དུ་འགྲོ་མྱོང་བ་དང་། གང་ཅིའི་ཐད་
ལ་གཅིག་ཕན་གཅིག་རོགས་བྱེད་པའི་ཧ་ཅང་འབྲེལ་འདྲིས་ཆེ་བའི་གྲོགས་པོ་
ཡིན། ཉེ་ལམ་དབང་འདུས་ཀྱི་ངོ་ཤེས་བདུད་འདུལ་ཟེར་བ་ཞིག་ཡོད་པ་དེ་
ལསཁུངས་ཀྱི་སྐོར་བྱ་བས་འཛིན་བཟུང་བྱས་ཏེ་སྣང་རྩེ་ཤག་ཏུ་བཙོན་འཇུག་
བྱས་འདུག ཚོང་རོགས་ཀྱིས་ང་ལ་ཞུ་ངོ་བྱེད་རོགས་ཟེར་གྱི་འདུག དེ་ལྟར་སྐུ་
ངོ་མཆོག་ལ་ཞུ་ཡུས་གང་ཡང་མ་མཆིས་ཀྱང་། སྐུ་ངོ་མི་དཔོན་གྱིས་བྱམས་སྙིང་
རྗེ་ལ་གཟིགས་ནས་གང་མགྱོགས་བཙོན་གྲོལ་བཀའ་དྲིན་ཆེ་བ་ཞེས་ཞུ་རྒྱུ་དང་།
ད་རེས་ཞུ་རྟེན་ཆེ་བ་གང་ཡང་བྱུང་མ་སོང་ཡང་སྐུ་ངོ་མི་དཔོན་ལ་ཐུགས་མཁོ་
གང་དགོས་རྗེས་སུ་འབུལ་ལམ་ཞུས་ཆོག་པ་ཞུ་”ཞེས་ལྕེ་ཡང་སྣར་ཙམ་སྣར་ཙམ་
169?
གཙུག་གཡུ།
བྱེད་བཞིན་ དུ་ གུས་ཞབས་ཀྱི་སྒོ་ནས་ཞུ་བ་ཕུལ། སྐབས་དེར་མི་དཔོན་གྱི་
བསམ་པར་ཁྱོད་ནི་གནས་གོ་ས་གང་ཡང་མེད་ལ་མི་དྲག་ཙམ་ཞིག་ཀྱང་མིན་
ནའང་། ས་དབང་ཆེན་མོའི་གསོལ་ཚིགས་སྐབས་སུ་སྐུ་ ངོ་ མདའ་དཔོན་ གྱི་
གྲོགས་པོ་ཡིན་པའི་སྤོབས་པས་འཕེར་ཤ་ག་ཚོད་བྱས་པ་མིན་ནམ།
དེ་རིང་ང་
ལ་རེ་རྒྱུའི་ཉི་མ་ཞིག་ཤར་བ་རེད། ཁྱོད་ཀྱིས་མི་དཔོན་ཞེས་པ་དེ་གང་འདྲ་ཞིག་
ཡིན་པ་ཧ་གོ་བ་བཟོས་ཆོག་བསམས་ནས་ཅུང་ཟད་ར་བཟི་བའི་སྙིང་སྟོབས་ཀྱིས་
བསྐུལ་ཏེ་འདི་ལྟར་སྨྲས། “དབང་རྒྱལ་ལགས། ལྷ་དང་བཅས་པའི་འགྲོ་བ་
ཐམས་ ཅད་ ཀྱི་ སྐྱབས་ མགོན་ མཚུངས་ ཟླ་ བྲལ་ བ་ ཐམས་ ཅད་ མཁྱེན་ ཅིང་
གཟིགས་པ་ཆེན་པོའི་བླ་ན་མེད་པའི་ཐུགས་རྗེའི་བཀའ་དྲིན་གྱིས་བདག་ནི་རིམ་
པ་ལྔ་པའི་མི་དཔོན་གྱི་ལས་གནས་འཁུར་དུ་བཟོད་དེ་ད་བར་ལོ་ཇི་སྙེད་ཅིག་
རིང་དུ་བློ་དང་། ནུས་པ། ཤེད་ཤུགས་གང་ཐོན་གྱི་སྒོ་ནས་གཞུང་ས་དགའ་
ལྡན་ཕོ་ བྲང་ལ་ཞབས་འདེགས་ ལྷག་བསམ་རྣམ་དག་ཁོ་ན་བསྒྲུབས་པ་ལས།
རང་ཁེ་ཕུགས་སུ་ཞེན་ནས་གཉེན་འཁོར་ལྟོས་བཅས་རྣམས་མགོ་འདོན་རྒྱབ་
སྐྱོར་དང་། ཡིད་ལ་གནག་པ་གང་ཡིན་པར་ལྐོག་ཏུ་ཤུགས་ཀྱིས་རྨ་འབྱིན་པ་
འམ་ཡང་ན་གནོད་འཚེ་བྱས་པ་སོགས་མེད་པར་དྲང་ཚུགས་ཁོ་ན་བགྱིས་ཤིང་།
ཡང་སངས་རྒྱས་ཀྱི་བསྟན་པ་རིན་པོ་ཆེ་དང༌། དགའ་ལྡན་ཕོ་བྲང་གི་ཆབ་སྲིད་
ཆེན་པོར་འཚེ་བར་བྱེད་པའི་ཚིག་ཙམ་ཞིག་དང༌། དེའི་ཐུགས་རྗེའི་གྲིབ་མར་
འཚོ་བའི་ཆབ་རོལ་གྱི་འབངས་རྣམས་བདེ་བར་འཁོད་པ་ལ་གནོད་བྱེད་ཁྲིམས་
འགལ་གྱི་ངན་སྤྱོད་མཐའ་དག་ལ་ནི་ཁྲིམས་ཀྱི་རལ་གྲིས་ཚར་གཅོད་པར་བྱས་
ལགས། ཕྱིས་འབྱུང་ཡང་བསྟན་འགྲོ་ལ་འཚེ་བྱེད་ཁྲིམས་འགལ་ནག་ཅན་ངན་
རེངས་པ་རྣམས་རྒྱ་ཡན་དུ་བཏང་ན། བདག་ནི་ཁྲིམས་ཀྱི་ཁ་ལོ་པ་ཞིག་ཡིན་
པས་གོང་ ས་ སྐྱབས་ མགོན་ ཆེན་ པོའི་ བཀའ་སྲུང་མཐུ་ རྩལ་ ཅན་ རྣམས་ ཀྱིས་
170ལེའུ་དགུ་པ། གདོན་འདྲེས་གནང་བའི་དངོས་གྲུབ།
བཀའ་ཆད་དྲག་པོས་ཚར་གཅོད་པར་གདོན་མི་ཟ་ཞིང་། གཞུང་ས་ཆེན་པོའི་
བཀའ་ཁྲིམས་ཉམས་ཉེས་པར་གྱུར་ཏེ་བཟང་པོར་སྐྱེས་དང་ངན་པར་ཆད་པ་
གཅོད་དགོས་པའི་ཤན་འབྱེད་ཙམ་ཡང་མི་འབྱུང་བའི་མཚམས་སུ་རྐུན་མ་དང་།
ཇག་པ། ཁྲམ་པ་ལ་སོགས་པའི་སྐྱེ་བོ་ངན་པའི་ཚོགས་རྣམས་དུག་རྩྭ་བཞིན་དུ་
འཕེལ་ཏེ་འབངས་ཀྱི་ལེགས་ཚོགས་ཐམས་ཅད་གཞོམ་པར་བྱེད། བརླག་པར་
བྱེད། དེ་ལྟར་ན་ངེད་ཁྲིམས་ཀྱི་བྱེད་པོ་ཞིག་ཡིན་པས་ངན་སོང་དུ་མི་ལྷུང་བ་ག་
ལ་སྲིད། ལྷག་དོན་དུ་བདུད་འདུལ་ནི་ད་ལན་ཐེངས་གཅིག་མ་ཡིན་པར་རྐུན་
མ་ལང་ཤོར་གྱི་ནག་ཅན་ངན་རེངས་ཤིག་ཡིན་པར་བརྟེན་བཙོན་གྲོལ་གཏོང་རྒྱུ་
ལྟ་ཅི་སྨོས། ཀོ་བཏུམས་བརྒྱབ་སྟེ་ཆུ་ལ་དབྱུགས་ཀྱང་ཆད་པ་ཆུང་དྲགས་པའི་
ཉེས་ཅན་ཞིག་ཡིན་ལ། དོ་བདག་བདུད་འདུལ་རང་ཉིད་ཙམ་དུ་མ་ཟད། ཁོ་
པ་དང་ལེ་ཐོགས་ཡོད་མཁན་མང་པོ་ཞིག་ལའང་ཁྲིམས་ཀྱི་ཆད་པ་གཅོད་དགོས་
པ་གོར་མ་ཆག དེས་ན་དབང་རྒྱལ་ལགས་ཁྱེད་ཀྱིས་ གྱོད་གཞི་ འདི་ལ་ ཐེ་
གཏོགས་མ་གནང་ན་ལེགས་ཆ་ཆེ་”ཞེས་ཅུང་ཟད་འཇིགས་སྐུལ་གྱི་རྣམ་པའི་སྒོ་
ནས་བཤད་ཐོག་མིག་གཉིས་འབུར་ཚུགས་སུ་དབང་རྒྱལ་གྱི་གདོང་ལ་བལྟས།
དང་ཐོག་གུས་གུས་ཞུམ་ཞུམ་གྱི་ཚུལ་དང་ལྡན་པའི་དབང་རྒྱལ་ནི་མི་དཔོན་གྱི་
གཏམ་གླེང་དེ་རྣམས་ཐོས་ཟིན་པའི་རྗེས་སུ་འཇིགས་སྣང་གི་རྣམ་པ་སྤུ་ཙམ་མེད་
པ་མ་ཟད། དེ་ལས་ལྡོག་སྟེ་མགོ་བོ་གཟེངས་སུ་བཏེགས་ཤིང་གདོང་པར་ཁྲོ་
བའི་དམར་མདངས་རྒྱས་ཏེ་འདི་སྐད་དོ། “སྐུ་ངོ་མི་དཔོན་གྱིས་ད་ལྟ་གསུངས་
པ་འདི་རྣམས་གལ་ཏེ་སྐུ་ངོ་ཁྱེད་ཉིད་དང་སྣང་རྩེ་ཤག་ལས་ཁུངས་ཆ་རྒྱུས་མེད་
མཁན་གྲོང་གསེབ་པའི་ཨ་ཕ་ཞིག་གིས་ཐོས་ན་ཕལ་ཆེར་འཇིགས་སྣང་སྐྱེ་མདོག་
ཁ་པོ་རེད། འོན་ཀྱང་ང་ནི་བོད་ཁྲི་སྐོར་བཅུ་གསུམ་བསྐོར་ཟིན་པའི་མི་ཞིག་
ཡིན་ལ། སྐུ་དྲག་ལ་ཆ་མཚོན་ན་མཐོ་ས་དབང་ནས་དམའ་དྲུང་དཀྱུས་བར་ཧ་
171གཙུག་གཡུ།
lepteli
ལམ་མང་ཆེ་བ་ཆ་རྒྱུས་ཡོད། ལྷག་དོན་དུ་སྐུ་ངོ་མི་དཔོན་ཁྱེད་ཀྱི་ཕྱག་ལས་
གནང་ཕྱོགས་དང་། སྣང་རྩེ་ཤག་གི་བཙོན་པ་མི་རེ་ངོ་རེ་ཅིའི་ཕྱིར་བཙོན་དུ་
ཚུད་པ། ལ་ལའི་ཆད་པ་ཆག་ཡང་ཡོང་བའི་རྒྱུ་མཚན། ཡང་འགའ་རེ་བཙོན་
གྲོལ་ཇི་ལྟར་ཐོབ་མིན་བཅས་ཞིབ་ཅིང་ཕྲ་བ་རྒྱུས་མངའ་ཡིན་མུས་ལ་བརྟེན་ད་
ལན་བདུད་འདུལ་ཡང་བཙོན་གྲོལ་ཡོང་རྒྱུར་ཡིད་ཆེས་བརྟན་པོ་བཅངས་ཏེ་
སྐྱབས་འཇུག་ཞུ་བར་ཡོང་བ་ལ་སྐུ་ངོ་མི་དཔོན་གྱིས་དོན་གྱི་འབྲས་བུ་དབེན་
པའི་སྟོང་གླེང་དེ་ལྟ་བུ་གནང་བའི་དགོས་པ་ཡེ་ནས་མ་མཆིས། གོ་ཐོས་ལ་སྐུ་ངོ་
མི་དཔོན་གྱིས་སྐྱིད་ གྲོང་གཞིས་ཀ་དང་བདེ་ལྡན་ གླིང་ གཞིས་ ཀ་ གཉིས་ སྒོས་
གཞིས་ཀྱི་ཁ་སྣོན་དུ་གསོལ་སྩལ་ཞུ་བའི་སྙན་ཞུ་ཞིག་ཕུལ་གནང་བ་ཡིན་པ་འདྲ།
སྐུ་ངོ་ཁྱེད་ཀྱིས་དགོས་དོན་མེད་པའི་བཀའ་མོལ་སྟོང་པ་ཤ་སྟག་མ་གསུངས་པར་
ང་གཉིས་གཅིག་བློ་གཅིག་བསྟན་གྱིས་གྲོས་མོལ་ཡག་པོ་གནང་ན། ངས་སྐུ་ངོ་
ཁྱེད་ལ་གཞིས་ཀ་དེ་གཉིས་ཕྱག་ཏུ་སོན་པར་ཕན་ཐོགས་ཆེ་བའི་ཕྱག་རྟགས་ཤིག་
འབུལ་རྒྱུ་ཡོད” ཅེས་ཚོང་པ་གཉིས་ཕན་ཚུན་ཚོང་སྒྲིག་པའི་སྐབས་དང་འདྲ་
བར་དབང་རྒྱལ་གྱིས་མི་དཔོན་འགྲམ་དུ་ཚུར་བཅར་ཙམ་བྱས་ནས་མིག་གཉིས་
ཧྲིག་ཧྲིག་ ཏུ་མི་དཔོན་གྱི་གདོང་ལ་ལྟ་བཞིན་དུ་བཤད། མི་དཔོན་གྱིས་དང་
ཐོག་དབང་རྒྱལ་ཟིལ་གྱིས་གནོན་དགོས་བསམས་ཏེ་གཏམ་ཆེན་བཏང་བ་ཡིན་
མོད། འོན་ཀྱང་བསམ་བརྗོད་ལས་འདས་པའི་གཏམ་ལན་དེ་རྣམས་ཐོས་རྗེས་
རང་ཉིད་ ཀྱིས་ གཞན་ གྱི་ རྒྱུ་ དངོས་ གསུག་ ཏུ་ བཟས་ པའི་ གནས་ ཚུལ་ རྣམས་
དབང་རྒྱལ་གྱིས་ཤེས་པ་མིན་ནམ་སྙམ་སྟེ་ཞེད་སྣང་གིས་ཐོག་མའི་གཟི་རྔམ་
ཡོངས་རྫོགས་ཤོར་ཏེ་གདོང་པའང་དམར་པོར་གྱུར་པ་དང་། མཇུག་ཏུ་ཕ་
གཞིས་ཀྱི་སྐོར་ཐོས་སྐབས་ཡ་མཚན་དང་རེ་བ་གཉིས་དུས་གཅིག་ ཏུ་སྐྱེས་ཏེ་
འཛུམ་འཚེར་འཚེར་གྱི་སྒོ་ནས་“དབང་རྒྱལ་ལགས། ངས་སྙན་ཞུ་ཕུལ་བ་ཁྱེད་
172ལེའུ་དགུ་པ། གདོན་འདྲེས་གནང་བའི་དངོས་གྲུབ།
ཀྱིས་ཇི་ ལྟར་ མཁྱེན་བྱུང་ ངམ་” ཞེས་དྲིས་ པར་ དབང་ རྒྱལ་ གྱིས་ གད་ མོ་ ཞིག་
བགད་དེ་“སྐུ་ངོ་མི་དཔོན། དེའི་སྐོར་ལ་བཀའ་འདྲི་མང་པོ་གནང་དགོས་དོན་
མེད། དེ་ལས་འདི་ལ་གཟིགས་དང༌། ཏན་ཏན་ཐུགས་ཕན་གསོས་ཀྱི་རེད་”
ཟེར་བཞིན་དུ་ཨམ་ཕྲག་ནས་དྲུའུ་ཙེ་དམར་པོ་སྒྲིལ་སྒྲིལ་ཞིག་བཏོན་ཏེ་མི་དཔོན་
ལ་སྤྲད། མི་དཔོན་ནི་རང་ཉིད་ལ་ཕ་གཞིས་ཁ་སྣོན་ཡོང་རྒྱུར་ཕན་ཐོགས་ཡོད་
པའི་དངོས་པོ་དེ་ཅི་ཞིག་ཡིན་ནམ་བསམས་ཏེ་མགྱོགས་མྱུར་ལྟ་རྒྱུའི་དངངས་
སྐྲག་གིས་བྲེལ་བ་འཚུབ་འཚུབ་ངང་དྲུའུ་ཙེ་སྒྲིལ་སྒྲིལ་དེ་ཁ་བསྔོགས་པས། སི་
ཤན་གྱི་སྐུད་པ་དུམ་ཙམ་ཞིག་ལ་བརྒྱུས་པའི་གཡུ་ཞིག་ཡོད་པ་མཐོང་། གཡུ་དེ་
ནི་དམར་ མདངས་དང་ལྡན་པའི་བོད་གཡུ་གྲུ་དམར་ ཤིན་ ཏུ་ མཚར་ བ་ ཞིག་
འདུག་ལ་ཧ་ ཅང་མཐོང་མྱོང་མྱོང་ཞིག་ཀྱང་སྣང་བས། ཡང་ནས་ཡང་དུ་ཨ་
ལོག་བརྒྱབ་སྟེ་བལྟས་པ་དང་བསམ་བློ་བཏང་ཡང་གང་དུ་མཐོང་མིན་ཡེ་ནས་མ་
དྲན། ཡིན་ཀྱང་དེའི་མཚར་མདངས་ལ་ཡིད་དབང་རབ་ཏུ་སོང་སྟེ་སྡོད་སྐབས་
གློ་བུར་དུ་སྐུ་ངོ་ས་དབང་ཆེན་མོའི་བཞིན་རས་ལྷང་ངེར་ཡིད་ལ་འཆར་ཞིང་།
ས་དབང་ཆེན་མོའི་གཏམ་སྒྲོས་ཏེ་“མི་དཔོན། ངའི་བུ་འཇིགས་མེད་གྲགས་
པའི་བླ་གཡུ་བྱེད་འོས་པའི་གཡུ་རྩེ་གྲ་ཞིག་ལག་ཏུ་སོན་པ་གནང་ཨང་། ཁྱེད་ཀྱི་
སྙན་ཞུ་དེའི་སྐོར་ལ་ངས་ཤུགས་བརྒྱབ་ཆོག་”ཅེས་པའི་སྐད་སྒྲ་ལྷང་ལྷང་རྣ་བར་
སྒྲོག་པ་དེ་ཡིད་ལ་འཆར་བས་གཡུ་དེ་ནི་ཇི་ལྟར་བྱས་ཀྱང་ལག་པ་ནས་གློད་
འདོད་མ་བྱུང་ཞིང་། སྨིན་མ་ཡང་བསྡུས་ཏེ་ཡུད་ཙམ་ཞིག་བསམ་བློ་བཏང་
རྗེས་འཛུམ་དམུལ་དམུལ་གྱིས་“དབང་རྒྱལ་ལགས། བདུད་འདུལ་ནི་ཧ་ཅང་
ངན་རེངས་ཀྱི་རྐུན་མ་ཞིག་ཡིན་པ་སྨོས་མེད་རེད། འོན་ཀྱང་ཁྱེད་ཀྱིས་ལན་
གཅིག་གསུངས་པ་ལ་མིན་ཞུས་ན་ག་ནས་ཡོང་། བདུད་འདུལ་ནས་སྔ་འགྱོད་
ཕྱི་འདོམས་བྱས་ཏེ་ཕྱིན་ཆད་རྐུན་མ་མི་བརྐུ་བའི་ཁག་ཐེག་ཅིག་འཛུགས་སུ་
173་ཞི་ གཙུག་གཡུ།
བཅུག་སྟེ་ཁོ་པ་བཙོན་གྲོལ་དུ་གཏོང་རྒྱུའི་བསམ་གཞིགས་ཞུས་ཆོག་”ཅེས་སྨྲས་
ཏེ་ལག་པའི་ནང་གི་གཡུ་དེ་མིག་གི་མདུན་དུ་ཁུར་ཏེ་ཨ་ལོག་རྒྱག་གིན་དུ་ལྟ་
བཞིན་བསྡད། མི་དཔོན་གྱི་གཏམ་དེ་རྣམས་ཐོས་པ་དང་གཡུ་དེས་ཡིད་དབང་
རབ་ཏུ་འཕྲོག་པའི་ཚུལ་རྣམས་དབང་རྒྱལ་གྱིས་མཐོང་བའི་རྗེས་སུ་དགའ་སྣང་
ཆེན་པོ་བྱུང་སྟེ་གདན་ཐོག་ནས་ཡར་ལངས་ཏེ་“ཧེ་ཧེ་ཧེ་”ཞེས་གད་མོ་དགོད་
བཞིན་པར་ “སྐུ་ངོ་མི་དཔོན་དངོས་འབྲེལ་སྐུ་ ཡོན་ཆེན་པོ་རེད། དངོས་པོ་
ཐུགས་ཉམས་ ཆོད་ ལོད་ཁོ་ནའི་ཐོག་ནས་ཀྱང་ང་ཧ་ལས་སོང༌། ལུང་པར་
མཐོང་རྒྱུ་མེད་པའི་མགུལ་གཡུ་འདི་ངའི་ཚོང་རོགས་དབང་འདུས་ཀྱིས་སྐུ་ངོ་
ཁྱེད་ལ་ ཐུགས་རྗེ་ལེགས་འབུལ་དུ་འབུལ་རྒྱུཪ་བསྐུར་བྱུང་ བས་རྩིས་ བཞེས་
གནང་རོགས་གནང་། གཏམ་བརྒྱ་བཤད་ཀྱི་སྙིང་པོ་དོན་དང་། ཞོ་བརྒྱ་
དཀྲོགས་ཀྱི་སྙིང་པོ་མར་ཟེར་བ་ལྟར། ད་ལྟ་བཀའ་གནང་བ་རྣམས་འགྱུར་བ་
མེད་པ་ ཞིག་ ཅི་ ནས་ ཀྱང་ ཡོད་ པ་ ཞུ། … ད་ སྐུ་ ངོ་ མི་ དཔོན་ཞུགས་ གདན་
འཇགས་དགོས་” ཟེར་བཞིན་ཕྱག་འབུལ་ ཞུས་ ཏེ་ འགྲོ་རྩིས་བྱས་ཀྱང༌། མི་
དཔོན་གྱིས་དབང་རྒྱལ་ལ་མིག་ལྟ་ཙམ་ཡང་མ་བྱས་པར་“ལགས་སོ་ལགས་སོ།
ཐུགས་ཁྲལ་མ་གནང༌། ད་འོ་ན་དབང་རྒྱལ་ལགས་ཕེབས་ཨང་”ཟེར་བ་ལས་དེ་
ཙམ་གྱིས་དོ་སྣང་མ་བྱས་པར་མུ་མཐུད་ངོ་མཚར་ཅན་གྱི་གཡུ་དེ་དྲུའུ་ཙི་དམར་
པོ་དེས་ཕྱིས་ཙམ་ཕྱིས་ཙམ་བྱེད་བཞིན་ཡར་ལངས། མཆོད་གཤོམ་མདུན་དུ་
ཡོང་ནས་མཆོད་མེའི་དཀར་གསལ་གྱི་མདངས་ལ་སྐབས་རེ་གཡུ་འདི་རྒྱང་དུ་
བཟུང་ནས་ལྟ་བ་དང་། ཡང་སྐབས་རེ་མིག་གི་མདུན་དུ་ཁུར་ནས་ལྟ་བ་སོགས་
བྱེད་ཅིང་། གཡུའི་མཚར་མདངས་ལ་ཧ་ལས་ནས་ “ཨ་ཙི་ཙི། འདི་འདྲའི་
གཡུའི་མཚར་བ་ལ། འདི་འདྲའི་གཡུའི་མཚར་བ་ལ་”ཞེས་གཅིག་ལབ་རྒྱག་
བཞིན་པའི་སྐབས་སུ་ལྕམ་ཆུང་གིས་འཛུམ་མདངས་སྟོན་བཞིན་བྲེལ་འཚུབ་
174ལེའུ་དགུ་པ། གདོན་འདྲེས་གནང་བའི་དངོས་གྲུབ།
ངང་གོམ་སྟབས་ཀྱང་སིག་སིག་ཅིག་བརྒྱབ་ནས་འགྲམ་དུ་ཡོང་སྟེ་“དེ་རིང་སྐུ་
ངོས་ཀྱི་ཞལ་མདངས་ལ་བལྟས་ན་ཕལ་ཆེར་ནོར་བུ་ཞིག་འབུལ་མཁན་བྱུང་བ་
འདྲ། ང་ལ་སྟོན་པ་གནང་དང་”ཞེས་བཤད་པར་མི་དཔོན་གྱིས་“ལྕམ་ཆུང་
ལགས་གཟིགས་དང་། དེ་རིང་ང་ལ་གདོན་འདྲེས་དངོས་གྲུབ་གནང་བྱུང་།
གཡུ་འདི་འདྲ་ཁྱེད་ཀྱིས་གཟིགས་མྱོང་ཡོད་ཀྱི་མ་རེད་”ཅེས་སྨྲས། ལྕམ་ཆུང་
གིས་གཡུ་དེ་ལག་པར་བླངས་ནས་མི་དཔོན་དང་འདྲ་བར་ཨ་ལོག་རྒྱག་བཞིན་
པར་ཉེ་རྒྱང་འདྲ་མིན་ནས་ལྟ་ཞིབ་ལེགས་པར་བྱས་པའི་རྗེས་སུ་“གཡུ་དེ་དངོས་
འབྲེལ་ཧ་ཅང་མཚར་པོ་འདུག དབང་རྒྱལ་ལགས་ཀྱིས་བདུད་འདུལ་བཙོན་
ལྕམ་ཆུང་གིས་
གྲོལ་ཞུས་པ་དེ་མགྱོགས་ཙམ་ཐག་གཅོད་གནང་ཨང་”ཞེས་འདུན་པ་ཟབ་མོའི་
རྣམ་འགྱུར་གྱིས་བཤད་ པས་ མི་ དཔོན་ ཡ་ མཚན་སྐྱེས་ ཏེ་ “ལྕམ་ ཆུང་ལགས།
ཁྱེད་ཀྱིས་དབང་རྒྱལ་ལགས་ངོ་མཁྱེན་གྱི་ཡོད་དམ་”ཞེས་དྲིས།
“དབང་རྒྱལ་ལགས་ངོ་ཤེས་ཀྱི་མེད་ཀྱང་། ངའི་མུ་ཏིག་སྤ་ཕྲུགས་མདུན་གྱི་བྱུ་
ཪུའི་དབར་ལ་བོད་གཡུ་འདི་ ལྟ་ བུ་ཞིག་བསྒར་ན་ ལྷ་ ལྕམ་ ཚོ་ ཡང་ ཡིད་ སྨོན་
དགོས་པ་ཞིག་ཡོང་ངེས་རེད་”ཅེས་གཡུ་དེ་འཕྱིད་བཞིན་དུ་བཤད། གཡུ་དེའི་
མཚར་སྡུག་ལ་ཧ་ལས་པའི་བསྔགས་བརྗོད་ཀྱི་གཏམ་སྒྲོས་ཤིག་ཐོས་རེས་ལྕམ་
ཆུང་གི་གདོང་ལ་བལྟས་ཏེ་འཛུམ་འཚེར་འཚེར་ངང་སྒུག་བཞིན་ཡོད་པའི་མི་
དཔོན་གྱིས་གཏམ་དེ་ཐོས་མ་ཐག་ཏུ་ལྕམ་ཆུང་གིས་གཡུ་དེ་བདག་ཏུ་འཛིན་པར་
དོགས་ཏེ། གདོང་གི་འཛུམ་མདངས་ནི་སྨུག་པ་ཡལ་པ་ལྟར་ཡལ་ཐོག་རི་མོར་
བཀོད་པའི་མི་བཞིན་དུ་ཡུད་ཙམ་རིང་ཁ་ཡང་ཅུང་གདངས་ནས་ཧོན་ཐོར་ཏེ་
ལུས། གང་མཚམས་སོང་ནས་སླར་ཡང་འཛུམ་འཚེར་འཚེར་གྱིས་ཚུར་ཡོང་སྟེ་
ལག་པ་གཡོན་མས་ལྕམ་ཆུང་གི་དཔུང་པ་གཡས་གཡོན་ནས་མཇིང་སྐོར་བཏང་
སྟེ་“ལྕམ་ཆུང་ལགས། རྣམ་ཀུན་ང་ལ་དངོས་པོ་ལེགས་པ་གང་བྱུང་ཡང་ཁྱེད་ལ་
175གཙུག་གཡུ།
འབུལ་གྱི་ཡོད། ད་རེས་གཡུ་འདི་སྐུ་ངོ་ས་དབང་ཆེན་མོར་མ་འབུལ་ཐབས་
མེད་ཡིན། རྗེས་སུ་ངས་གཡུ་འདི་ལས་ཡག་པ་ཞིག་ཁྱེད་ལ་ཕུལ་ཆོག་” ཅེས་ཧ་
ལམ་གདོང་མ་སྦྱར་ཙམ་བྱས་ཏེ་སྤྲེལ་ལད་བཤད། འོན་ཀྱང་ལྕམ་ཆུང་གིས་
དཔུང་པ་གཉིས་སྤྲུག་ཙམ་བྱས་པ་དང་སྦྲགས་ལྡེམ་འགྱུར་ཞིག་བྱས་ཏེ་“ཧ་ཧ་
…ཀ་བ་ལ་འཇག་མའི་ལྷན་པ་བརྒྱབ་ནས་ཁྱེད་རང་ལ་བརྩེ་དུང་ཆེ་བའི་ལྕམ་
ཆུང་གི་སེམས་པ་ཕམ་དུ་འཇུག་གནང་གི་ཡིན་ནམ། ལྷ་ལྕམ་སྐུ་ཞབས་ལ་ས་
དབང་ཆེན་ མོས་ སེམས་ཁུར་གནང་གི་རེད། ཁྱེད་ རང་ སེམས་ཁྲལ་གནང་
དགོས་མ་རེད་” ཅེས་གླགས་ཡུས་འདྲ་ལ་མིག་གཟེར་དང་འདྲ་བའི་ལན་ཞིག་
བརྒྱབ་པས། མི་དཔོན་ནི་དེ་བས་བྲེལ་འཚུབ་ངང་ལག་པ་གཉིས་ཀྱིས་ལྕམ་ཆུང་
གི་ལག་པ་ཡ་གཅིག་ནས་བཟུང་སྟེ་“ལྕམ་ཆུང་ལགས། གཡུ་འདི་ལྷ་སྲས་ཀྱིས་བླ་
གཡུ་བྱ་རྒྱུ་ཡིན་པ་ལས་ལྷ་ལྕམ་ལ་འབུལ་བྱེད་མ་ཡིན། སྐུ་ངོ་ས་དབང་ཆེན་མོ་
མཉེས་པོ་བྱུང་ན་ང་ཚོའི་དོན་ཆེན་འགྲུབ་ཀྱི་རེད། སྐྱིད་གྲོང་གཞིས་ཀ་དང་
བདེ་ལྡན་གླིང་གཞིས་ཀ་གཉིས་ང་ཚོར་བྱུང་ན་ལོ་ཪེ་འབྲུ་ཁལ་ཆིག་སྟོང་ལྷག་
ཙམ་དང༌། མར་ཁལ་ལྔ་ བརྒྱ་ལྷག་ ཙམ་འབབ་ཀྱི་ རེད། ལོ་གཅིག་གི་ཡོང་
འབབ་ཁོ་ནས་ཀྱང་ཁྱེད་རང་ལ་རྒྱན་ཆ་མང་པོ་ཉོ་ཐུབ་པར་བརྟེན་ད་རེས་ལྕམ་
ཆུང་ལགས་ངའི་ཁ་ལ་གསོན་ཨང་” ཞེས་འཛུམ་དམུལ་གྱིས་བཤད། སྐབས་
དེར་ལྕམ་ཆུང་གིས་བསམ་བློ་ཞིག་བཏང་སྟེ་“འོ་ན་སང་ཕོད་གཞིས་ཀའི་ཡོང་
འབབ་ནས་ང་ལ་གསེར་གྱི་གའུ་ཆེ་བ་ཞིག་བཟོས་གནང་ཨང་”ཞེས་གད་མོ་ཞིག་
བགད་དེ་སྨྲས་པས། མི་དཔོན་དགའ་སྣང་ཆེན་པོས་“ཡིན་དང་ཡིན། ཡིན་
དང་ཡིན། སང་ཕོད་ངའི་ལྕམ་ཆུང་ལགས་ཀྱི་རྒྱན་ཆ་ལྷ་ལྕམ་སྐུ་ཞབས་ལས་
རྫིག་པ་བཟོ་ཏན་ཡིན། ཧེ་ཧེ་ཧེ་…”ཞེས་གད་མོ་དགོད་བཞིན་དུ་གཡུ་དེ་
ལྕམ་ཆུང་གི་ལག་པ་ནས་མགྱོགས་མྱུར་བླངས་ཏེ་ཨམ་ཕྲག་ཏུ་བླུགས་སོ། །
176ལེའུ་བཅུ་པ།
སྙིང་གཏམ་ཤོད་པ།
དུས་ཀྱི་འཁོར་ལོ་ནི་འགོག་ཏུ་མེད་པར་མདུན་སྐྱོད་བྱེད་པས་ན་གོ་མེད་
ཚོར་མེད་ངང་ལ་ལོ་ཕྱེད་ཀྱི་དུས་ཚོད་ནི་རྨི་ལམ་བཞིན་དུ་འདས། སླར་ཡང་
ཧོར་ཟླ་དང་པོའི་ཟླ་མཇུག་ཏུ་སླེབས་ཏེ་ཆོ་འཕྲུལ་སྨོན་ལམ་ཆེན་མོ་གྲོལ་གྲབས་
ཡོད་པས་ལོ་གཅིག་ཐེངས་གཅིག་གི་རྫོང་རྒྱབ་ཞར་འཕེན་ཏེ་ཕོ་རྩལ་རྣམ་པ་དགུ་
འགྲན་པ་དང་། ལོ་གཅིག་གི་ གླིང་གའི་ སྤྲོ་སྐྱིད་ཀྱི་འགོ་མར་གྱུར་པའི་དུས་
ཚིགས་དེ་ཉེ་བར་བཅར། ལྷ་སའི་གྲོང་མི་རྣམས་ནི་རང་རང་སོ་སོའི་འཁོས་
བབ་ལ་གཞིགས་པའི་ཟ་བཅའ་དང་ཆང་ལ་སོགས་པ་ལྟ་གོན་བྱེད་པའི་ཉིན་མོ་
དེར་ཨ་ཅག་གསལ་སྒྲོན་ལགས་ཀྱིས་ཟས་སྦྱོར་གྲབས་གཤོམ་བྱེད་པ་དང་དུས་
མཚུངས་སུ་བུ་མོ་ཡེ་ཤེས་མཁའ་འགྲོ་ཡང་ཀ་ཕིབས་སུ་སྐྲ་བཀྲུ་རྩིས་བྱེད་བཞིན་
ཡོད། ཁོང་གིས་ལུས་སྟོད་ཀྱི་ཆས་གོས་རྣམས་ཕུད་དེ་ཁྲིའུ་ཤིང་ཞིག་གི་ཐོག་ཏུ་
བཞག རང་ལུས་ཀྱི་ཁོ་ལག་གཅེར་བུར་ལུས་ཀྱང་འདོད་པའི་མྱོས་བུམ་རབ་ཏུ་
རྒྱས་ཤིང་། དཔྱད་དབྱིབས་ལེགས་ལ་དཀར་ཞིང་འཇམ་པའི་དཔལ་གྱིས་ལྟ་
བས་ངོམས་པ་མེད་པའི་དགེ་མཚན་མངོན་པར་བྱེད།
མཇིང་པ་ནས་འཕྱང་
འཕྲུལ་དུ་དཔྱངས་ཤིང་ཉི་འོད་ཀྱི་འོག་ཏུ་མཚར་མདངས་རབ་ཏུ་བཀྲ་བའི་བོད་
177གཙུག་གཡུ།
གཡུ་གྲུ་དམར་ཡིད་དུ་འོང་བ་ཞིག་སྒེག་པའི་མཛེས་འཆོས་ཀྱིས་སྤ་བའི་བྲང་ཁར་
ལེགས་པར་བརྒྱན་ནས་ཡོད་པ་དེ་ཡང་ཕུད་དེ་སྟོད་གོས་རྣམས་ཀྱི་སྟེང་དུ་བཞག
སྐབས་དེར་དཔལ་ལྡན་གྱིས་སྟེགས་བུ་ཞིག་གི་ཐོག་ཏུ་རག་གི་ཁྲུས་གཞོང་སེར་པོ་
ཆུ་དྲོད་འཇམ་གྱིས་བཀང་བ་ཞིག་དང་དག་རྫས་བཅས་ཁྲུས་ཀྱི་ཡོ་བྱད་མ་ལུས་
པ་གྲ་སྒྲིག་བྱས་ཟིན། ཡེ་ཤེས་མཁའ་འགྲོ་ཁྲུས་ཀྱི་བྱ་བ་ལ་ཞུགས་པ་ན་དཔལ་ལྡན་
གྱིས་སྒལ་པ་ཕུར་བ་དང༌། ཟངས་དམར་ལས་གྲུབ་པའི་ཆུ་སྣོད་མཆུ་ཏོ་ཕྲ་ལ་
རིང་བ་ཞིག་ནས་གཙང་བཤལ་གྱི་ཆུ་བླུགས་པ་སོགས་ཞབས་ཞུ་ལེགས་པར་བྱས།
དེ་ནས་ཡེ་ཤེས་མཁའ་འགྲོས་ཨ་ཅོར་གྱིས་སྐྲ་ཕྱིས་པ་སོགས་ཁྲུས་ཀྱི་བྱ་བ་ཟིན་
པའི་མཚམས་སུ་སྟོད་གོས་ཀྱི་ཐོག་ཏུ་བཞག་པའི་ངོ་མཚར་ཅན་གྱི་གཡུ་དེ་ཡུད་
ཙམ་ཞིག་དཔལ་ལྡན་ལ་འཇུ་རུ་བཅུག་སྟེ་ལུས་སྟོད་ཀྱི་ཆས་གོས་རྣམས་རིམ་པ་
བཞིན་ལེགས་པར་གྱོན། དེ་རྗེས་དཔལ་ལྡན་གྱིས་ལག་ནས་གཡུ་དེ་ལེན་པར་
བརྩམས་པའི་ཚེ་བསམ་ཡུལ་ལས་འདས་པ་ཞིག་ལ་དཔལ་ལྡན་ནི་ སིག་སིག་
འདར་བཞིན་པའི་སྙིམ་པའི་ནང་དུ་གཡུ་དེ་ཉར་ཏེ་མིག་གཉིས་ཅེ་རེར་ལྟ་ཞིང་།
ངོ་གདོང་ནས་དེ་སྔ་མཐོང་མི་མྱོང་བའི་ཡིད་སྐྱོ་སེམས་སྡུག་གི་རྣམ་འགྱུར་ཞིག་
འགོག་མེད་དུ་ཐོན་བཞིན་ཡོད། ཚུལ་དེར་ཡེ་ཤེས་མཁའ་འགྲོ་ཡ་མཚན་ཆེན་པོ་
སྐྱེས་ཏེ་འཁྲིས་སུ་བཅར་ནས་སེམས་ཁུར་ཆེན་པོས་“དཔལ་ལྡན། རང་ནི་བློ་
སྟོབས་དང་ལྡན་པའི་གཞོན་ནུ་ཞིག་ཡིན་པས་ད་བར་འདི་ལྟ་བུའི་སེམས་སྡུག་
བྱེད་པ་ངས་མཐོང་མ་མྱོང་། དེ་རིང་ངའི་གཡུ་འདི་མཐོང་བ་དང་འདི་འདྲ་
བྱེད་དགོས་དོན་གང་ཡིན་ནམ། ག་རེ་བྱས་སོང་ངམ་”ཞེས་དྲིས་པར། དཔལ་
ལྡན་ནི་དུས་ཡུན་གང་མཚམས་སོང་རྗེས་གཞི་ནས་མགོ་ཡར་བཀྱགས་ཏེ་མཆི་
མས་ཁེངས་པའི་མིག་གཉིས་ཡེ་ཤེས་མཁའ་འགྲོའི་གདོང་ལ་བལྟས་ཏེ་སྐྱོ་སྣང་
ཆེན་པོས་མགྲིན་པ་རྣོང་བཞིན་པར་“ཡེ་ཤེས་མཁའ་འགྲོ་ལགས། གཡུ་འདི་དེ་
178ལེའུ་བཅུ་པ། སྙིང་གཏམ་ཤོད་པ།
རིང་ཁྱེད་ཀྱི་ཕྱག་ལ་ཡོད་པ་མཐོང་དུས་ང་ལ་ཡ་མཚན་གྱི་འཆར་སྒོ་ཙམ་ལས་
འགྱོད་པ་ཏིལ་འབྲུ་ཙམ་མི་འདུག འོན་ཀྱང་དེ་རིང་གཡུ་འདི་མཐོང་བ་དང་དེ་
སྔའི་སྡུག་བསྔལ་མང་པོ་ཞིག་ཡིད་ལ་ལྷང་ལྷང་དུ་ཤར་ནས་མིག་ཆུ་དབང་མེད་
དུ་ཤོར་གྱི་འདུག་”ཅེས་ལྡབ་ལྡིབ་ཀྱིས་ངུད་མོ་འདེབས་པར་བྱས་པ་ན། ཡེ་ཤེས་
མཁའ་འགྲོ་ ནི་ གཅིག་ ནས་དོགས་ གནད་ མ་ བསངས་པ་དང་། གཉིས་ནས་
དཔལ་ལྡན་གྱིས་ཡིད་གདུངས་པའི་སྨྲེ་སྔགས་དིར་དིར་འདོན་པ་ལ་སྙིང་རྗེའི་
ཀློང་དུ་ཚུད་དེ་འདི་སྐད་དོ། “དཔལ་ལྡན་སེམས་སྡུག་མ་བྱེད། ངའི་གཡུ་
འདིས་རང་ལ་སྡུག་བསྔལ་གྱི་དྲན་སྐུལ་ཡོང་དགོས་དོན་གང་ཡིན་པ་ང་ལ་ཤོད་
དང་། གཡུ་འདི་དེ་སྔ་ཁྱོད་ཀྱིས་མཐོང་མྱོང་ངམ་”ཞེས་ཟེར། དེར་དཔལ་ལྡན་
གྱིས་“ཡེ་ཤེས་མཁའ་འགྲོ་ལགས། ཁྱེད་ནི་སེམས་པ་བཟང་ལ་གཡོ་ལྷད་མེད་པ་
ཞིག་ཡིན་པས་འདི་རྣམས་ཐམས་ཅད་ཁྱེད་ཀྱི་བསམ་པའི་ཡུལ་དུའང་འཆར་མི་
སྲིད། གཡུ་འདི་དང་ངའི་ཉམ་ང་བའི་ཁྱིམ་ཚང་ཧྲིལ་པོའི་སྡུག་བསྔལ་གཉིས་
ཟུང་དུ་འབྲེལ་ནས་གནས་ཡོད། གཡུ་འདི་ནི་དང་ཐོག་ངའི་མེས་པོའི་དུས་སུ་
སྟོད་མ་ཕམ་གྱི་གཡུ་མཚོ་ནས་དངོས་གྲུབ་ཏུ་བྱུང་བ་ཞིག་རེད། མི་ཐོག་ཁ་ཤས་
ཀྱི་རིང་ལ་མེས་པོ་རིམ་བྱུང་གིས་གཡུ་འདི་རང་གི་ལྷག་པར་བརྩེ་བའི་ཆུང་མར་
སྤྲད་པ་དང༌། ཕ་རྒས་ཏེ་བུ་འཚར་བའི་དུས་སུ་གཡུ་འདི་བུ་ལ་སྦྱིན། སླར་ཡང་
བུ་ཡིས་འདི་དག་རང་གི་བརྩེ་བའི་མཉེས་གཤིན་ལ་སེམས་རྟེན་དུ་སྤྲད་པ་བཅས་
མི་ཐོག་ནས་མི་ ཐོག་ བརྒྱུད་དེ་ངའི་ཕ་ཡི་དུས་སུ་སླེབས་སྐབས། ལྷོ་ཁ་བྲག་
དཀར་རྫོང་དུ་སྐུ་ངོ་རྫོང་ཞེས་པའི་དཔོན་ངན་བརྣབ་སེམས་ཅན་ཞིག་སླེབས་པ་
དེས་གཡུ་འདི་བཙན་འཕྲོག་བྱེད་ཆེད་དུ་ངའི་ཕ་མ་གཉིས་ལ་ཉེས་རྡུང་དང་
མནར་གཅོད་ཚད་མེད་བཏང་བར་བརྟེན་ཡུལ་གྱར་དུ་མི་འགྲོ་ཀ་མེད་བྱུང་།
སྐུ་ངོ་རྫོང་གིས་ཁོ་ཚོའི་རྗེས་འདེད་དུ་བཏང་བའི་གཡོག་པོས་ང་ཡི་སྲུ་མོ་ཞིག་
179གཙུག་གཡུ། ་
ཡོད་པ་དེ་བཟུང་ནས་བཙན་ཁྲིད་བྱས་ཏེ་དུས་ད་ལྟ་བར་དུ་གོ་རྒྱུ་ཐོས་རྒྱུ་མེད་
པར་གྱུར་པ་དང་། ཕ་མ་གཉིས་སྡེ་དགེར་གཞིས་ཆགས་པའི་རྗེས་སུ་གཡུ་འདི་
ཨ་མ་དམ་པ་དེའི་སྐྲ་གཙུག་ཏུ་སྤུད་ནས་ཡོད་མུས་ལ། ཨ་མ་ནད་གཞི་དྲག་པོས་
མནར་ནས་ མཐར་ གཤིན་ རྗེའི་ འཆིང་ ཞགས་ ཀྱིས་ དམ་ པོར་ བཅིངས་ པའི་
མཚམས་སུ་གཙུག་གཡུ་འདི་ཨ་ཕ་ཕུན་ཚོགས་འདས་པོ་དེའི་ལག་པར་བླུགས་ཏེ་
‘ང་གཉིས་ཀྱི་བུ་གཅིག་པོ་དཔལ་ལྡན་འདི་ཚེ་གང་སྐྱིད་པོ་ཡོང་བའི་ཆེད་དུ།
ཁྱེད་ཀྱིས་བུ་འདི་ཁྲིད་དེ་ལྷ་སའི་ཇོ་བོ་མཇལ་བ་བྱས་ནས་གཙུག་གཡུ་འདི་ཇོ་
བོར་འབུལ་རོགས་གྱིས་’ཞེས་ཁ་ཆེམས་སུ་བཞག་ནས་གྲོངས། བདག་གི་ཨ་ཕ་
འདས་པོ་དེས་ལུས་ལ་གློ་བུར་དོད་དྲག་གི་སྙིང་ནད་ཡོད་བཞིན་དུ་དཀའ་བ་
བརྒྱ་ཕྲག་སྤྱད་དེ་ང་རང་ཁྲིད་ནས་ལྷ་སར་འབྱོར། གཙུག་གཡུ་འདི་ཇོ་བོ་ཡིད་
བཞིན་ནོར་བུར་འབུལ་ཐུབ་ཙམ་བྱུང་ཡང༌། ལམ་བུར་འགྲང་ཕྱེད་ལྟོགས་ཕྱེད་
ངང་ལ་དཀའ་སྡུག་ཚད་མེད་ཀྱིས་མནར་བར་བརྟེན་མི་རིང་བར་ཚེ་ལས་འདས་
པ་ཁྱེད་ཀྱིས་མཁྱེན་གསལ་ལྟར་རེད། ཡེ་ཤེས་མཁའ་འགྲོ་ལགས། ཁྱེད་ཀྱིས་
དགོངས་པ་ཞིག་བཞེས་དང༌། གཡུ་འདི་མཐོང་དུས་ང་སེམས་པ་མི་སྐྱོ་བ་ག་ལ་
སྲིད། གཡུ་འདི་ནི་ང་དང་ངའི་ཉམ་ང་བའི་ཁྱིམ་ཚང་གི་ལས་དབང་གཉིས་
ཟུང་དུ་འབྲེལ་ནས་ཡོད་པ་ཞིག་ཡིན་པས་ཁྱེད་ཀྱིས་གཡུ་འདི་ལ་བདག་གཅེས་
དང་སྲུང་སྐྱོབ་ཡག་པོ་གནང་རོགས་གནང་”ཞེས་བཤད་ནས་གཡུ་དེ་ཡེ་ཤེས་
མཁའ་འགྲོའི་ལག་ཏུ་སྤྲད། དཔལ་ལྡན་གྱི་ཁྱིམ་ཚང་དེའི་ཡ་ང་བའི་ལོ་རྒྱུས་
རྣམས་ཐོས་རྗེས་སུ་ཡེ་ཤེས་མཁའ་འགྲོ་སེམས་པ་རབ་ཏུ་སྐྱོ་ཞིང་། ལག་པར་
ཡོད་པའི་གཡུ་ནི་ཁྲག་དང་མིག་ཆུས་འཚོས་པའི་གཡུ་ཁྱད་པར་ཅན་ཞིག་ཡིན་པ་
རྟོགས་ཏེ། མིག་གཉིས་མཆི་མས་ཁེངས་ཏེ་ཡིད་སྐྱོ་ཞིང་ཧོན་ཐོར་ནས་དཔལ་
ལྡན་ལ་ལྟ་ཙམ་དང་གཡུ་དེ་ལ་ལྟ་ཙམ་བྱས་ནས་བསྡད། སླར་ཡང་དཔལ་ལྡན་
180ལེའུ་བཅུ་པ། སྙིང་གཏམ་ཤོད་པ།
གྱིས་“ཡེ་ཤེས་མཁའ་འགྲོ་ལགས། གཡུ་འདི་ཁྱེད་ཀྱི་ཕྱག་ནས་ མཐོང་ ཡོང་
བསམ་པ་ཉལ་བའི་གཉིད་ལམ་ལའང་མེད་ལ། འདི་ཁྱེད་ཀྱི་ཕྱག་ཏུ་སླེབས་པ་
དེའང་ཤིན་ཏུ་ནས་ཡ་མཚན་བྱེད་དགོས་པའི་དོན་ཞིག་ཡིན་པས། གཡུ་འདི་
ཁྱེད་ལ་ཇི་ལྟར་བྱུང་ཚུལ་ང་ལ་གསུང་རོགས་གནང་”ཞེས་ནན་གྱིས་ཞུ་བ་འཐེན་
པས་ཡེ་ཤེས་མཁའ་འགྲོས་“གཡུ་འདི་ངའི་མ་རེད། འདི་......”ཞེས་གནས་
ཚུལ་རྣམས་ཇི་མ་ཇི་བཞིན་དུ་ཤོད་ཁར་གློ་བུར་དུ་སྐད་ཆའི་ཚིག་མཇུག་བཅད་
དེ། དལ་བུར་མགོ་སྒུར་སྒུར་བྱས་ཏེ་བསམ་བློ་ཞིག་བཏང་ནས་“དཔལ་ལྡན།
རང་གི་ཁྱིམ་ཚང་གི་ཡ་ང་བའི་ལོ་རྒྱུས་རྣམས་གོ་དུས་ཁོ་མོའང་སེམས་པ་ཧ་ཅང་
སྐྱོ་བ་མ་ཟད། དཔལ་ལྡན་རང་ལ་སྙིང་རྗེ་དང་གདུང་སེམས་ཆེན་པོ་སྐྱེ་བར་
གྱུར་ལ། རྣམ་ཀུན་བྱ་བ་གང་ཡིན་རུང་དཔལ་ལྡན་རང་ལ་གསང་བའི་རིགས་
མེད་ཀྱང་། ད་ལན་འདིའི་འབྱུང་ཁུངས་སུ་ལའང་མི་ ཤོད་ རྒྱུའི་དམ་བཅའ་
བཞག་ཟིན་པ་ཡིན་པས། དཔལ་ལྡན་རང་ང་ལ་བརྩེ་དུང་ཡོད་ན་ཁ་དན་ཚིག་
ལ་མི་གནས་ པ་ སྟེ་ དམ་ པའི་སྤྱོད་ཚུལ་ལས་འགལ་བའི་ལོག་ པའི་ལམ་ དུ་ ང་
གཏོང་བར་མི་རིགས། འོན་ཀྱང་ཁྱོད་ཀྱིས་ཡིད་ཆེས་བྱེད་དགོས་པ་ཞིག་ལ་ཡིད་
དུ་འོང་བའི་གཙུག་གཡུ་འདི་ནི། གཙུག་གཡུ་འདི་དང་ལས་དབང་ཡོངས་སུ་
འབྲེལ་བའི་བདག་པོ་དེ་རང་ལ་དབང་དགོས་ངེས་ཤིག་ཡིན་ལ། ངེས་པར་དུ་
དབང་གི་རེད། རང་གིས་ང་ལ་ཡིད་ཆེས་གྱིས་ཨང་། སྐད་ཆ་མང་པོ་བཤད་ན་
ང་སེམས་པ་སྐྱིད་པོ་མི་འདུག་” ཅེས་བློ་ཐག་ཆོད་པོས་བཤད་དེ་གཟིམ་ཆུང་དུ་
ལོག
གནས་ཚུལ་དེ་དག་ཐོས་རྗེས་དཔལ་ལྡན་གྱི་བསམ་པར་ཡེ་ཤེས་མཁའ་
འགྲོ་ལགས་ཀྱི་གཙུག་གཡུ་འདི་དངོས་འབྲེལ་གྱི་བདག་པོ་རང་ལ་དབང་གི་རེད་
ཅེས་བཤད་པ་དེ་ནི་ང་ལ་སེམས་གསོ་བཏང་བ་ཞིག་རང་རེད། གཙུག་གཡུ་དེ་
181།ལ་ གཙུག་གཡུ།
ཡེ་ཤེས་མཁའ་འགྲོ་ལགས་ཀྱི་ཕྱག་ལ་གནས་ན་ང་ལ་འགྱོད་པ་སྤུ་ཙམ་མི་འདུག་
ཀྱང་། ད་ལྟ་ཁོང་གིས་“གཡུ་འདི་ངའི་མ་རེད་”གསུང་གི་འདུག་པས་ཁོང་གི་
མིན་ན་སུ་ཡི་ཡིན་ནམ། ངའི་ཨ་ཕ་འདས་པོས་དཀའ་སྡུག་ཚད་ལས་འདས་པ་
སྤྱད་ནས་ཇོ་བོ་ཡིད་བཞིན་ནོར་བུར་ཕུལ་བའི་གཙུག་གཡུ་འདི་མི་གཞན་གྱི་ལག་
ཏུ་ཇི་ལྟར་སླེབས་མིན་ངེས་པར་དུ་རྩད་གཅོད་བྱ་དགོས་པ་མ་ཟད། གཙུག་
གཡུ་འདིའི་དོན་དུ་ངའི་ནང་མི་ཚང་མ་དམྱལ་བ་མི་ཡུལ་དུ་མྱོང་དགོས་བྱུང་
བས་ཕ་མ་གཉིས་དང་སྲུ་མོའི་དགྲ་ཤ་ངེས་པར་དུ་ལེན་དགོས་ཀྱི་རེད། འོན་
ཀྱང་ད་ བར་ སྐུ་ ངོ་རྫོང་ རྙེད་རྒྱུ་ཕར་བཞག གྲིབ་མ་ཙམ་ཡང་ མཐོང་ རྒྱུ་ མི་
འདུག་པས་དགྲ་ངན་དེ་ཇི་ལྟར་བྱས་ནས་བཙལ་ན་དགའ་འམ༏ ད་བར་ངས་
མཐོང་བའི་མི་དྲག་དེ་ཚོའི་ནང་ནས་ཤེས་བྱ་ཆེ་ཤོས་དང་། ཡ་རབས་ཀྱི་སྤྱོད་
ཚུལ་ལྡན་ལ་ཡིད་རྟོན་རུང་བ་ནི་སྐུ་ངོ་མདའ་དཔོན་ཁོ་ན་རེད་འདུག སྐུ་དྲག་
མང་ཆེ་བ་ཁོང་གིས་ངོ་ཤེས་པར་བརྟེན་ངའི་དགྲ་ནག་དེའང་ད་ལྟ་གང་དུ་ཡོད་
པ་ཁོང་གིས་ཤེས་ངེས་རེད། ཨོའོ། ཏག་ཏག་རེད། ངས་སྐུ་ངོ་མདའ་དཔོན་
ལ་སྔ་རྒྱུས་ད་རྒྱུས་དང་ཡིད་རྟོན་པའི་སྐད་ཆ་ཚང་མ་བཤད་དེ་སྐུ་ངོ་རྫོང་ཞེས་པ་
དེ་རྩད་གཅོད་བྱས་ན། མདའ་དཔོན་གྱིས་ང་ལ་སྙིང་རྗེ་བྱེད་པ་དང་སྦྲགས་མི་
ངན་དེའི་ཉེས་སྤྱོད་ལ་རབ་ཏུ་ཁྲོས་ཏེ། ཁོ་པ་ཚར་གཅོད་བྱ་རྒྱུའི་དགོངས་པ་
འཁོར་སྲིད། དེ་ལྟར་བྱུང་ན་ངས་དགྲ་ཤ་ལེན་རྒྱུར་རམ་འདེགས་ཡོང་ངེས་རེད་
བསམས་པའི་གདེང་ཚོད་དང་རེ་བ་ཆེན་པོ་བྱུང་སྟེ་འཛུམ་མདངས་དང་བཅས་
དབུགས་རིང་ཞིག་བཏང་ངོ་།
དེའི་གནངས་ཉིན་ཏེ་ཧོར་ཟླ་དང་པོའི་ཚེས་ཉེར་དྲུག་ཉིན་གྱི་སྔ་དྲོ་ཨིནྡྲ་ནཱི་
ལའི་མདོག་ལྟར་སྔོ་ཞིང་། སྤྲིན་པའི་གཡའ་ཙམ་ཡང་མེད་པར་མེ་ལོང་ལྟར་
དྭངས་བའི་ནམ་མཁའི་ཤར་ཕྱོགས་ནས་ཉི་མས་འཛུམ་ཞལ་ངོམ་བཞིན་ཤར་
182ལེའུ་བཅུ་པ། སྙིང་གཏམ་ཤོད་པ།
རིའི་རྩེ་མོར་འཕགས་མ་ཐག་ཏུ་ཚོང་དཔོན་དགྲ་ལྷ་དང༌། ཨ་ཅག་གསལ་སྒྲོན་
ལགས། བུ་མོ་ཡེ་ཤེས་མཁའ་འགྲོ་གསུམ་གཟབ་མཆོར་ལེགས་པར་སྤུད་དེ་སྔོན་
དུ་འགྲོ་བ་དང་། དཔལ་ལྡན་གྱི་སྒལ་པར་འབོག་སྔོན་པོ་ཞིག་གི་ནང་དུ་ཞལ་
ཏོག་དང་མར་ཟན་སོགས་འཁུར་ཞིང༌།
ལག་པ་གཉིས་ཀར་ཁ་ལག་གི་སྣོད་
ཀུའུ་ཙེ་ལྔ་རྩེགས་རེ་ཁུར་ནས་ཁོ་ཚོའི་རྗེས་སུ་སྙེག་བཞིན་དུ། ལྷ་ཀླུ་དགའ་ཚལ་
དུ་ཁ་གཏད་དེ་འགྲོ་མཁན་རྒྱན་གོས་གཟབ་མཆོར་སྤྲས་པའི་སྐྱེ་བོ་ཕོ་མོ་ རྒན་
གཞོན་སྣ་ཚོགས་ཆུ་བོའི་རྒྱུན་ལྟར་བར་མ་ཆད་པར་མདུན་དུ་སྐྱོད་བཞིན་ཡོད་
པའི་མི་ཚོགས་ཀྱི་ཁྲོད་ དུ་འདྲེས་ཏེ་སོང་བ་ན། གཡས་གཡོན་དུ་དཔུང་པ་
མཉམ་གཤིབས་ཀྱིས་མདུན་དུ་མཉམ་སྐྱོད་བྱེད་མཁན་མང་ཆེ་བ་ནི་སྤྱི་ཚོགས་ཀྱི་
གནས་བབ་དང་། ནང་གི་འཁོས་བབ་འདྲ་མིན་སྣ་ཚོགས་ཀྱི་ལྷ་སའི་གྲོང་མི་
རྣམས་ཡིན་ཅིང་། ཁོང་ཚོ་ནི་དབྱར་དུས་སུ་འཛམ་གླིང་སྤྱི་བསང་དང་། ཞོ་
སྟོན། གླིང་ཁ་སོགས་ལ་སྤྲོ་སྐྱིད་གཏོང་བར་འགྲོ་རྒྱུ་ལ་རྣམ་ཀུན་ནས་དགའ་
སྣང་ཤིན་ཏུ་ཆེ། དེ་རིང་ནི་གནའ་རབས་ཀྱི་ཆས་སུ་ཞུགས་པའི་ཡ་སོར་གྱི་རྟ་
དམག་བཞི་བརྒྱ་ལྔ་བརྒྱ་ཙམ་ཞིག་གིས་རྟ་ཐོག་ནས་འཕོང་རྩལ་འགྲན་པའི་རྫོང་
རྒྱབ་ཞར་འཕེན་ལ་འགྲོ་བ་ཡིན་པས། མི་རྣམས་ནི་སྤྲོ་སྣང་ཆེན་པོའི་ངང་མྱུར་
སྟབས་ཀྱི་གོམ་ཞེང་ཆེན་པོས་མདུན་དུ་སྐྱོད་པར་བྱེད། ཉིན་མ་གཅིག་གཉིས་ཀྱི་
སྔོན་དུ་ལྷ་ས་ཁུལ་ལ་ཁ་བ་ཕྲན་བུ་བབས་པའི་རྐྱེན་གྱིས་ཞོགས་པ་ནས་ཧ་ཅང་ཁ་
བསིལ་བའི་བྱང་ལྷགས་ རྒྱུན་ཆད་མེད་པར་ལྡང་སྟབས་ལྟད་ མོ་ བ་ རྣམས་ནི་
པགས་ཚག་དང་པགས་ཞྭ་གྱོན་ཡོད་པ་དང་། ལ་ལས་ནི་ཁ་དཀྲིས་ཀྱིས་ཡོངས་
སུ་བཏུམས་པར་བྱས་འདུག འོན་ཀྱང་དེ་ཉིན་ནི་ལྟད་མོར་དགའ་བའི་མི་
རྣམས་ཀྱི་འདོད་བློ་སྐོང་ཆེད་དུ་གནམ་གཤིས་ཀྱིས་ཆེད་མངགས་སེམས་ཁུར་
བྱས་པ་བཞིན་དུ་སྔོ་བསང་གི་ནམ་མཁའ་ནི་མེ་ལོང་བཞིན་དུ་དྭངས་བ་དང་།
183།ཆ་ གཙུག་གཡུ།
མཁའརླུང་ནི་མར་ཁུ་འཁྱེངས་ནས་གོང་བུར་གྱུར་བ་བཞིན་དུ་གཡོ་འགུལ་སྤུ་
ཙམ་མེད་པར་གནས། ཁྲི་གདུགས་ཉི་མ་ནི་རབ་ཏུ་འབར་བའི་མེ་བོ་ཆེའི་གྲུ་གུ་
ལྟར་བར་མ་ཆད་པར་ཚ་ངད་འབྱིན་པར་བྱེད། དེའི་ཐོག་མི་ཚོགས་ཆེ་ཞིང་
གོམ་བགྲོད་ཀྱི་རྩོལ་བས་ཚ་དྲོད་རྒྱས་སྟབས་སྐྱེ་བོ་རྣམས་ཚ་དུབ་སེལ་ཆེད་དུ་
པགས་ཚག་ གི་ ཕུ་ ཐུང་ ཡ་ གཅིག་མ་འབུད་ཀ་མེད་བྱུང་བ་དང་། བུད་མེད་
རྣམས་ཀྱི་དམ་པོར་དཀྲིས་པའི་ཁ་དཀྲིས་ཀྱང་ལྷུག་ཏུ་གཏོང་དགོས་བྱུང༌། མི་
རིང་བར་བྱེ་རགས་ཀྱི་འགྲམ་དུ་འབྱོར་ཞིང་། དགུན་དུས་སུ་བྱེ་རགས་ནང་དུ་
ཆུ་མེད་པར་བརྟེན་མི་རྣམས་དེ་མ་ཐག་ཏུ་བྱེ་རགས་ཀྱི་རྩེ་མཐོར་སླེབས། རྣམ་
ཀུན་དུས་ཚོད་མང་ཆེ་བ་གྲོང་ཁྱེར་ནང་དུ་ཁང་པ་ནས་ཁང་པའི་དབར་ལ་ཕར་
འགྲོ་ཚུར་འགྲོ་ཁོ་ནས་དུས་འདའ་བར་བྱེད་པའི་གྲོང་མི་རྣམས་ནི་བྱེ་རགས་ཀྱི་
ཐོག་ཏུ་ འཛེགས་ མ་ ཐག་ ཏུ་རླུང་བསིལ་ཞིག་བརྒྱབ་ ཡོང་བ་དང་ ཆབས་ ཅིག་
ཡངས་ཤིང་རྒྱ་ཆེ་བའི་ལྕང་གླིང་དང་ཁྱོན་ཡངས་ཀྱི་འདམ་རྭ་མཐོང་བའི་སྐབས་
སུ་སྣང་བ་བསིལ་སང་སང་དུ་གྱུར་པ་མ་ཟད། དབུགས་ཀྱི་རྔུབ་གཏོང་བདེ་
ཞིང་ཡིད་ལ་སྤྲོ་སྣང་འཕེལ། མདུན་ཕྱོགས་སུ་བལྟས་པས་ཅུང་རིང་ཙམ་གྱི་ས་
ལ་ལྗོན་ཤིང་གིས་བཏུམས་པའི་ལྷ་ཀླུའི་དགའ་ཚལ་ན་སྐུ་ཕྲེང་དྲུག་པ་རིན་ཆེན་
ཚངས་དབྱངས་རྒྱ་མཚོའི་ཕོ་བྲང་དང་། དེའི་ཤར་ངོས་ན་སྐུ་ཕྲེང་བརྒྱད་པ་
འཇམ་དཔལ་རྒྱ་མཚོའི་ཡབ་གཞིས་ལྷ་ཀླུའི་མ་ཁང་བཅས་ནི་ནག་རྩི་དང་དཀར་
རག་གསོལ་ནས་ཡུན་རིང་མ་སོང་བར་བརྟེན་རབ་ཏུ་འཕྲོས་པའི་ཉི་འོད་ཀྱི་འོག་
ཏུ་ཁྲ་ལྷེམ་མེར་སྣང་། དེའི་མདུན་དུ་རྫོང་རྒྱབ་ས་ཤུར་གཡས་གཡོན་ལ་ཁ་དོག་
རྣམ་པར་བཀྲ་བའི་རས་གུར་མང་པོ་སྐྱ་ཆ་གེར་ཕུབ་ཡོད་པ་དང་། སྔོན་ནས་
འབྱོར་ཟིན་པའི་ལྟད་མོ་བའི་ཁྱུ་ཚོགས་ནི་སྲོག་ཆགས་གྲོག་མ་ཚང་སྤོ་བ་དང་
འདྲ་བར་ཟང་ཟིང་འདུ་ལོང་གི་ངང་དུ་གནས། ལོ་གཅིག་ཐེངས་གཅིག་གི་ཕོ་
184ལེའུ་བཅུ་པ། སྙིང་གཏམ་ཤོད་པ།
རྩལ་འགྲན་པའི་ལྟད་མོ་ལྟ་རྒྱུར་རིངས་པའི་མི་རྣམས་ཀྱིས་སྣང་ཚུལ་དེ་མཐོང་
བའི་སྐབས་སུ་སེམས་པར་བྲེལ་འཚབ་ལངས་ཏེ་ད་ལྟ་ཉིད་དུ་ས་དེར་འབྱོར་ན་
ཅི་མ་རུང་སྙམ་པའི་བསམ་ཚུལ་དང་བཅས་མྱུར་བར་མདུན་དུ་བསྐྱོད་དོ།
དེ་ནས་རིམ་བཞིན་རྫོང་རྒྱབ་ས་ཤུར་གྱི་འགྲམ་དུ་སླེབས་པ་ན་གསལ་སྒྲོན་
ལགས་ཀྱིས་ཁོང་གི་སྤུན་མཆེད་ཡབ་གཞིས་ལྷ་ཀླུའི་ཕྱག་མཛོད་ལགས་ཀྱི་སར་
དཔལ་ལྡན་ལན་སྐྱེལ་བར་བཏང་བས། དེ་ནས་ཐབ་གཡོག་ཅིག་བཏང་བ་དེས་
ཚོང་དཔོན་དགྲ་ལྷ་དང་བཅས་པའི་སྦྱིན་བདག་གསུམ་པོ་ས་ཤུར་དང་ཅུང་ཐག་
ཉེ་བའི་ལྕང་གླིང་ཞིག་གི་ནང་དུ་གསང་རས་ཀྱི་ཡོལ་བ་ཡིད་དུ་འོང་བ་བཏང་
བའི་ནང་དུ་གདན་ལྕོག་དང༌། ཁོག་ལྡིར། མེ་ཕོར་སོགས་གྲ་སྒྲིག་ལེགས་པར་
བྱས་འདུག་པ་དེར་གདན་དྲངས་ཏེ་གསོལ་ཇ་ཞལ་ཏོག་སོགས་ཕུལ་ནས་ཅུང་
ངལ་གསོ་བར་བྱས།
ཡུད་ཙམ་ཞིག་ནས་ལྟད་མོ་བ་རྣམས་ཟིང་ཟིང་ལོང་ལོང་བྱེད་ཅིང་། ཤར་
ནས་ནུབ་ཏུ་བརྐྱངས་པའི་རྟ་པའི་རྒྱུག་ལམ་སྟེ་ཆུ་ཡུར་དང་འདྲ་བའི་ས་ཤུར་གྱི་
ལྷོ་ངོས་ལ་སྟར་ཆགས་སུ་བརྒྱབ་པའི་བཀའ་ཤག་གི་གུར་གྱིས་གཙོས་པའི་གུར་
ཁང་ཁག་གི་ནང་དུ་འཚང་ཁ་ཤིག་ཤིག་གིས་ལྟ་བར་བྱེད། དེས་ན་ཚོང་དཔོན་
དགྲ་ལྷ་དང་བཅས་པའང་གདན་ལས་ལངས་ཏེ་ལྟད་མོར་སོང་། སྐབས་དེར་
བཀའ་ཤག་དང་གཞུང་ཞབས་རྣམས་ཀྱང་གདན་གྲལ་དུ་འཁོད་ཟིན་འདུག
སྒོ་སྣམ་ཚོན་ཁྲས་བརྒྱན་པའི་ནོར་བུ་མེ་འབར་དང་ཁྱི་སྣ་སོགས་བཀྲ་ཤིས་པའི་
རི་མོའི་སྦབ་ལེ་སྣ་ཚོགས་ལྡན་ཞིང་། དཔངས་མཐོ་པའི་བཀའ་ཤག་གི་དབུ་
གུར་ནང་དུ་གོས་ཆེན་ཚོན་ཁྲ་སེར་པོའི་གྱོན་གོས་དང་ཞྭ་མོ་ཝ་གིར་སོགས་གྱོན་
ནས་བརྗིད་ཉམས་སྟོན་པའི་ས་དབང་རྒན་གཞོན་ཚོ་ནི་བཞུགས་ཁྲིར་འཁོད།
དེ་ནས་མི་རིང་བའི་ས་ན་དེ་ཉིན་ཞར་འཕེན་དུ་སྒྱུ་རྩལ་འགྲན་མཁན་དཔུང་
185__ གཙུག་གཡུ།
ཚོགས་ཀྱི་གཙོ་བོར་གྱུར་པ་ཡ་སོར་ཁྲི་པ་རྒན་གཞོན་གཉིས་ཀྱང་ཞྭ་མོ་ཝ་གིར་
དང༌། སྟག་ཤུན་ཚོན་ཁྲའི་གྱོན་ཆས། ལྷམ་འཇའ་ཆེན་མཚལ་ཀ་བཅས་གཟབ་
མཆོར་གྱི་ཆས་གོས་ས་དབང་ལས་མོད་མི་དམའ་བ་སྤྲས་ཏེ་རྔམ་ཟིལ་འགྱིང་
སྟབས་དང་བཅས་ཅུང་དམའ་བའི་གདན་ཁྲིར་འཁོད་ནས་འདུག བཀའ་ཤག་
གི་གུར་དང་མུ་འབྲེལ་བའི་ཀ་ཕིབས་གཟུགས་ཀྱི་གུར་ཁང་སྟར་པ་ཞིག་གི་ནང་
དུ་ཛ་སག་ཐའི་ཇི་རྣམས་སློང་ཁྲ་དང༌། དེ་འོག་གཞུང་ཞབས་རྣམས་འབོལ་
གདན་དང་སྐྱོང་གདན་བཅས་རང་གི་གོ་བབ་གདན་ཐོབ་དང་བསླབ་པ་རྒན་
གཞོན་ལྟར་རང་རང་སོ་སོའི་ལས་ཞྭ་ལས་གོས་ཀྱིས་མཛེས་པར་བྱས་ཏེ་གྲལ་ལ་
འཁོད་ཟིན་འདུག
ད་ནི་རྫོང་རྒྱབ་ཞར་འཕེན་གྱི་སྒྱུ་རྩལ་འགྲན་པའི་ངོ་མཚར་ཆེ་བའི་ལྟད་མོ་
དེ་འགོ་འཛུགས་གྲབས་ཡོད་གཤིས། ལྟད་མོ་བ་རྣམས་ཀྱིས་མིག་ཧྲིལ་ཧྲིལ་བྱས་
ཏེ་མཛད་སྒོའི་བཀོད་འདོམས་པའི་གནས་ཡུལ་བཀའ་ཤག་དབུ་གུར་ནང་དུ་
བལྟས། ཡ་སོར་ཁྲི་པ་ཡར་ལངས་ཏེ་གུས་ཞབས་དང་བཅས་ཏེ་ས་དབང་རྒན་
པའི་མདུན་དུ་སོང་སྟེ། དེ་རིང་རྩལ་འགྲན་དུ་ཞུགས་མཁན་རྟ་པ་རྣམས་ཀྱི་
མིང་གཞུང་ཤོག་སྒྲིལ་ཞིག་ཕུལ་ནས་རང་གནས་སུ་ལོག དེ་མ་ཐག་ཏུ་ཞོལ་པའི་
གཉེར་མགྲོན་ཞིག་གིས་ས་དབང་གི་མདུན་དུ་པུས་མོའི་ལྷ་ང་ས་ལ་བཙུགས་ཏེ་
བཀའ་བསྒུགས་ནས་བསྡད་པ་ན། ས་དབང་གིས་འགྱིང་ཉམས་ཀྱི་ངང་ཤོག་
སྒྲིལ་དེ་ག་ལེར་ཁ་ཕྱེ་སྟེ། ཉམས་འགྱུར་དང་ལྡན་པའི་སྒོ་ནས་“གཡུལ་ལས་རྣམ་
པར་རྒྱལ་བ་གཡས་རུ་དང་པོ་ཐུ་ཆི་འོ་ཆི་སྡེ་དཔོན་དགའ་བཞི་བའི་རྟ་པ་ཉི་ཤུ་
ཐམ་པ་”ཞེས་སྒམ་བརླིང་གི་སྒོ་ནས་སྒྲོག་སྦྱང་བྱས། དེ་འཕྲལ་གཉེར་མགྲོན་
དེས་ཡར་ལངས་ནས་གུར་གྱི་ཕྱིར་ཐོན་ཏེ། ཧ་ལམ་ས་ཤུར་གྱི་ཕྱེད་ཆ་ཙམ་དུ་
སོང་ནས་ མགྲིན་ པ་ གཟེངས་ སུ་ བཏེགས་ ཏེ་ “གཡུལ་ལས་ རྣམ་ པར་ རྒྱལ་ བ་
186ལེའུ་བཅུ་པ། སྙིང་གཏམ་ཤོད་པ།
གཡས་རུ་དང་པོ་ཐུ་ཆི་འོ་ཆུ་སྡེ་དཔོན་དགའ་བཞི་བའི་རྟ་པ་ཉི་ཤུ་ཐམ་པ་”ཞེས་
བརྒྱུད་བསྒྲགས་བྱས་པ་ན། ས་ཤུར་གྱི་ནུབ་སྣེར་སྔོན་ཚུད་ནས་ཨང་གསར་གྲ་
སྒྲིག་གིས་གནས་པའི་སྡེ་དཔོན་དགའ་བཞི་བའི་རྟ་པ་རྣམས་གསོལ་འགོ་ཞེས་
པའི་འགོ་པས་སྣེ་ཁྲིད་དེ་སྟོང་རྒྱུག་འགོ་ཚུགས་སོ།
རྟ་པ་རྣམས་ནི་འོད་ཆེམ་ཆེམ་དུ་འཕྲོ་བའི་ལྕགས་ཀྱི་ཁྲབ་རྨོག་གྱོན་ཞིང་།
མཚོན་ཆའི་ རིགས་ མ་ ཐོགས་ པར་ རྟ་ མཆོག་ ཀྱང་ ཁྲབ་ ཀྱིས་ བགོས་ པ་ དང་།
མཇུག་མར་དྲུའུ་ཙི་ཚོན་ཚོགས་ཀྱི་མཇུག་མཆིང་སོགས་ཀྱིས་མཛེས་པར་བརྒྱན་
པ་རྣམས་ལ་བཞོན་ཏེ་རྟ་ལྕག་གིས་འབྲབ་བཞིན་དུ་རླུང་ལྟར་གཡོ་བའི་སྟེང་ན།
ལག་པར་བཟུང་བའི་སྲབ་མདའ་ཡང་གློད་དེ་རྒོད་པོའི་གཤོག་རྩལ་ངོམ་པ་དང་
འདྲ་བའི་ལག་པའི་འཁྱེར་བཟོ་འདྲ་མིན་བྱེད་ཅིང་། སྐབས་རེ་སེང་གེ་གནམ་
ལ་མཆོང་བ་ལྟར་གན་རྐྱལ་དུ་ཉལ་བ་དང་། སྐབས་རེ་རྨ་བྱ་ཆུ་འཐུང་བ་ལྟར་ཁ་
གྱུར་བས་མི་རྣམས་དངངས་ཏེ་ཞིབ་ཏུ་ལྟ་སྐབས་རྟ་པ་ནི་ལག་པ་ཡ་གཅིག་གིས་
སྦུབ་ཏུ་ཉལ་བར་བྱེད་པ། ཡང་གློ་བུར་དུ་རྟ་ལས་ལྷུང་བ་ལྟར་རྟ་པ་མི་སྣང་བར་
རྟ་སྒ་ནས་བཟུང་བ་ལས། ལུས་པོ་ཡོངས་རྫོགས་རྟའི་སྦོ་ལ་འབྱར་ཏེ་འཕྱང་
འཕྲུལ་དུ་གློད་ནས་འདུག་ལ། ད་དུང་ལག་པ་ཡ་གཅིག་གིས་ས་ངོས་ལ་རེག་སྟེ་
ཐལ་རྡུལ་འཚུབ་འཚུབ་བྱེད་བཞིན་ཡོད། ཚུལ་དེ་དག་ལྟད་མོ་བས་མཐོང་བའི་
སྐབས་སུ་སྐྱེས་པ་རྣམས་ནི་ཡིད་སྨོན་དང་ཧ་ལས་ཀྱིས་ཁ་མིག་གཉིས་ཀ་གདངས་
ཏེ་རི་མོར་བཀོད་པའི་གཟུགས་ཅན་བཞིན་དུ་ལུས་ཀྱི་ཆ་ཤས་ཡོངས་ལ་གཡོ་
འགུལ་སྤུ་ཙམ་ཡང་མེད་པར་གནས་ཏེ་མགྱོགས་བགྲོད་རྟ་ཕོའི་རྗེས་བསྙེགས་
ནས་ལྟ་བའི་ཆེད་དུ་མགོ་བོ་འགུལ་བར་བྱེད་པ་མ་གཏོགས་ཧ་ལམ་འཇིམ་པའི་
གཟུགས་བརྙན་དང་འཁྲུལ་བ་ལྟ་བུར་གྱུར། བུད་མེད་རྣམས་ནི་དངངས་སྐྲག་
གིས་ལྟ་བར་མ་བཟོད་པར་འདྲེན་བྱེད་གཉིས་ཀ་ལག་པས་འགེབས་པ་དང་།
187གཙུག་གཡུ།
ལ་ལས་དངངས་འཚབ་ཀྱིས་སྐད་སྒྲ་སྒྲོག་པར་བྱེད། ཐ་ན་བཀའ་ཤག་དབུ་གུར་
དུ་ཁྲི་ལ་འཁོད་དེ་འགྱིང་ཉམས་ཀྱི་ཚུལ་དུ་གནས་བའི་ས་དབང་རྣམས་ཀྱང་རང་
གི་རྔམ་བརྗིད་ཀྱི་རྣམ་པ་དག་འབད་པས་སྲུང་བར་བྱེད་ཀྱང་། ངོ་མཚར་གྱི་སྒྱུ་
རྩལ་དེ་ཚོས་ཡིད་དབང་ཡོངས་སུ་ཕྲོགས་ཏེ་དངངས་འཚབ་ཀྱིས་རང་ཚུགས་མ་
ཟིན་པར་ལུས་ཀྱིས་ལྕུག་ཕྲན་རླུང་གིས་བསྒུལ་བ་ལྟར་ཕྱོགས་ཤིན་ཏུ་ཡོན་པོར་ཡོ་
བར་གྱུར། སྟོང་རྒྱུག་ཚར་བའི་རྗེས་སུ་རྟ་པ་རྣམས་སླར་ཡང་ས་ཤུར་གྱི་སྣེ་མོར་
སོང་སྟེ། རྟ་ཐོག་ནས་འཕོང་རྩལ་འགྲན་པའི་བྱེད་སྒོ་དངོས་སུ་འགོ་ཚུགས་པ་
ན། རྟ་པ་དང་པོ་སྟེ་ལུས་སྟོབས་རྣམ་པར་རྒྱས་ཤིང་ལང་ཚོའི་དཔལ་འབར་
བའི་གཞོན་ནུ་གོ་ཁྲབ་ཀྱི་ཆས་སུ་ཞུགས་པ་ཞིག་གིས་གཟི་རྔམ་དང་ལྡན་པའི་
འཁོར་གསུམ་ལེགས་པར་སྤྲས་ཏེ་གྱི་ལིང་རྟ་མཆོག་ལྕག་གིས་ལན་འགའ་བསྐུལ་
ནས་སྐར་མདའ་ལྟར་རྒྱུག་པའི་རྟ་ཐོག་ལ་གསེར་ཚགས་ཀྱིས་མཛེས་པར་བརྒྱན་
པའི་བོད་མདའ་རུ་ཅན་རྫས་བརྫོང་ལེགས་པར་ཟིན་པ་ཞིག་ལག་གཉིས་ཀྱིས་
བཟུང་སྟེ། ས་ཤུར་གྱི་བྱང་ངོས་སུ་བཙུགས་པའི་ཟླ་བ་ཉ་གང་བ་དང་འདྲ་བའི་
འབེན་དང་པོ་དེ་ཡི་ཉེ་སར་བཅར། དེ་ནས་མེ་མདའ་སྤྱི་བོའི་མཐོ་ཚད་ཙམ་
བཏེགས་ཏེ་རིམ་བཞིན་མར་ཕབ་ནས་འབེན་གྱི་ཕྱོགས་སུ་ཁ་མཛུགས་ཙམ་བྱེད་
པ་དང་དུས་མཚུངས་སུ་འབྲུག་སྐད་ལྡིར་བ་ལྟར་གྱི་མེ་མདའི་སྐད་སྒྲ་བསྒྲགས་
པས། འབེན་གྱི་ཁོར་ཡུག་ཏུ་དུ་ཞག་གིས་ཁེངས་པ་ལས་འབེན་ནི་རྩ་འཐོར་དུ་
སོང་། མེ་མདའི་སྒྲ་ཐོས་པ་དང་རྟ་མཆོག་ནི་དེ་བས་མྱུལ་བར་རྒྱུག་པའི་མུ་ལ་རྟ་
པ་རྩལ་པོ་ཆེ་དེ་ཡིས་ལག་པ་གཡས་པས་མེ་མདའ་དེ་མགོ་བོའི་སྟེང་དུ་གཡས་
སྐོར་གཅིག་དང་གཡོན་སྐོར་གཅིག་བརྒྱབ་ནས་སྒལ་པར་ཁུར་བའི་རྗེས་སུ་ལག་
པ་གཡོན་མས་ཡིད་དུ་འོང་བའི་གཞུ་ཞིག་སག་ཐག་ནས་བཏོན་པ་དང་། ལག་
པ་གཡས་ པས་ མདའ་ དོང་ ནས་ མདའ་ ཞིག་ བཏོན་ ཟིན་ མཚམས་ སུ་ འབེན་
188ལེའུ་བཅུ་པ། སྙིང་གཏམ་ཤོད་པ།
གཉིས་པ་དེ་དང་ཉེ་བར་བཅར་ཟིན། གཞུ་མོ་རྣ་བའི་བར་དུ་བཀང་སྟེ་མདའ་
མོ་གནད་དུ་བསྣུན་ནས་འཕངས་པ་ན། འབེན་དེ་ཡི་སྙིང་དབུས་ཀྱི་དམར་ཐིག་
དེ་རང་ ལ་ ཕོག་ སྟེ་ རིང་ བར་ཐོར་ནས། འབེན་གྱི་ཕྱི་ མཐའ་ བལ་ སྒོར་ གྱི་
དབྱིབས་ཅན་དེ་འབེན་སྒྲོམ་གི་ཐ་གུའི་དབུས་སུ་ཡོམ་ཡོམ་དུ་ལུས། དེ་མུར་རྟ་
པ་གཞོན་ནུ་དེས་ཧ་ཅང་མཛེས་པའི་ཉམས་འགྱུར་དང་བཅས་“ལྷ་རྒྱལ་ལོ་”
ཞེས་པའི་ལྷ་གསོལ་གྱི་ཀིསྭ་ཡི་འབོད་སྒྲ་འདོན་བཞིན་པར་ས་ཤུར་གྱི་མཇུག་སྣེར་
བརྒྱུགས་སོ།
ལྟད་མོ་བ་རྣམས་ནི་དེ་ལྟ་བུའི་སྒྱུ་རྩལ་གྱི་ཉམས་འགྱུར་ལ་བལྟས་ནས་མིག་
འཁྲུལ་ཏེ་བསྔགས་བརྗོད་ཀྱི་གཏམ་དེ་འདྲ་དང་འདི་འདྲ་ཕན་ཚུན་སྨྲ་བཞིན་དུ་
ཧ་ལས་ཧོན་ཐོར་བྱེད་པའི་སྐབས་སུ། དཔལ་ལྡན་ཡང་ཟུར་ཞིག་ནས་ལྟད་མོ་
ལྟ་བཞིན་ཡོད་པས་རྟ་པའི་རྩལ་སྟོབས་ལ་ཡིད་ལྷག་པར་སྨོན་ཏེ་འདི་སྙམ་དུ་
བསམས་སོ། རྟ་པ་དེའི་རྩལ་ཤུགས་ཙམ་ཞིག་ང་ལ་ཡོད་ན་ཅི་མ་རུང་། ངས་སྐུ་
ངོ་རྫོང་ལ་མདའ་མོ་བསྣུན་ཏེ་ཁོ་པའི་སྙིང་ཁམས་དེ་ཕུག མེ་མདའ་འཕངས་ཏེ་
ཁོ་པའི་མགོ་བོའི་ཀླད་རྒྱ་གཏོར། བསམ་བློ་དེ་ལྟར་འཁོར་བའི་མཚམས་སུ་རྟ་
པ་གཉིས་པ་དེ་རྒྱུག་འགོ་ཚུགས་ཀྱང་དཔལ་ལྡན་ནི་མུ་མཐུད་ལྟད་མོ་ལྟ་རྒྱུའི་
བསམ་བློ་ཡོངས་སུ་ཐོར་ཏེ་རང་གི་ཕ་མས་ཡ་ང་བའི་སྡུག་བསྔལ་མྱོང་ལུགས་
རྣམས་དང་། རང་གིས་ཡུན་རིང་སྙིང་ཁར་བཅངས་པའི་ཕུགས་འདུན་ཏེ་དགྲ་
ཤ་ལེན་རྒྱུའི་ཆོད་སེམས་དེ་དུས་དེ་རིང་ངེས་པར་དུ་སྐུ་ངོ་མདའ་དཔོན་ལ་ཤོད་
ཐུབ་པ་བྱས་ནས་རང་ལ་རོགས་སྐྱོར་འཐོབ་པ་ཞིག་ངེས་པར་དུ་བྱེད་དགོས་སྙམ།
གུར་ནང་དུ་གནས་པའི་དཔོན་རིགས་རིགས་བརྒྱ་ཕྲག་གི་དབུས་སུ་སྐུ་ངོ་མདའ་
དཔོན་ཡུན་རིང་བཙལ་འཚོལ་བྱས་པའི་མཐར་ལས་ཞྭ་ལས་གོས་འདྲ་མིན་གྱོན་
པའི་རིམ་བཞིའི་རྒྱབ་གྲལ་ནང་དུ་སྐུ་ངོ་མདའ་དཔོན་ནི་དམག་ཆས་ཆ་ཚང་ཞིག་
189གཙུག་གཡུ།
སྤྲས། མིག་གཉིས་འབུར་ཚུགས་སུ་ཡུད་ཙམ་ཡང་གཡེང་བ་མེད་པར་ཡ་སོར་གྱི་
རྟ་པའི་ངོ་མཚར་ཅན་གྱི་འཕོང་རྩལ་ལ་ལྟ་བཞིན་ཡོད་པ་མཐོང་། ཕྲན་ཙམ་
ཞིག་ནས་གོ་སྐབས་བཙལ་ཏེ་མདའ་དཔོན་ལ་བཀལ་ མོལ་ཞུ་དགོས་སྙམ་སྟེ་
མདའ་དཔོན་ལ་ལྟ་ཙམ་ལྟ་ཙམ་བྱས་ཏེ་སྡོད་པའི་མཚམས་སུ། སྡེ་དཔོན་དགའ་
བཞི་བའི་རྟ་པ་ཚང་མ་བརྒྱུགས་ཟིན་ཏེ་རྟ་པ་རྣམས་རྟ་ལས་བཤོལ་ནས་བཀའ་
ཤག་གི་གུར་གྱི་མདུན་དུ་སླེབས་པ་ན། ཞྭ་མོ་འབོག་ཐོ་དང་གོས་ཆེན་རྒྱ་སྨུག་གི་
ཕྱུ་ཆེན་གྱོན་ཞིང་། སྐེད་པར་གསེར་རིལ་སྨྱུག་ཁྲོག་ཐོགས་པའི་བཀའ་དྲུང་ཞིག་
གིས་“མེ་ཞར་ཕོག་གྲས་རྟ་པ་དོན་གྲུབ་དང་། དབང་འདུས། ལེགས་བཤད་
སོགས་རྟ་པ་བཅུ་གཉིས་”ཞེས་མེ་མདའི་ཚ་ཁ་ལོན་པའི་མིང་ཐོ་བཀླགས་པས་རྟ་
གྱོན་པའི་བླ་བྲང་ཕྱག་མཛོད་གཅིག་གིས་ཚང་མར་ཚ་དཪ་ཟུབ་ཤེ་རེ་གཡོགས་
པ་བཅུ་གཉིས་མདུན་དུ་ཡོང་། ཞྭ་མོ་འབོག་ཐོ་དང་སྒོ་སྣམ་མཚལ་ཀའི་ཁ་གོན་
རྗེས་སུ་རྟ་པ་རྣམས་རང་གི་གྲལ་མཚམས་སུ་ལོག དེ་ནས་སླར་ཡང་བཀའ་དྲུང་
གིས་“མདའ་ཞར་ཕོག་གྲས་རྟ་པ་ཕུན་ཚོགས་དང༌། དབང་འདུས་དང་ལེགས་
བཤད་སོགས་རྟ་པ་བཅུ་གསུམ་” ཞེས་མདའ་རྩལ་གྱི་ཚ་ཁ་ལོན་པའི་མིང་ ཐོ་
བཀླགས་མ་ཉིད་དུ་རྟ་པ་བཅུ་གསུམ་དེ་གྲལ་སྟར་ལས་ཚུར་ཐོན་ནས་མདུན་དུ་
ཡོང་། སླར་ཡང་བླ་བྲང་ཕྱག་མཛོད་ཀྱིས་ཚ་དར་ཟུབ་ཤེ་རེ་གཡོགས། དེ་ལྟར་
སྡེ་དཔོན་དགའ་བཞི་པའི་རྟ་པ་ཉི་ཤུའི་ནང་ནས་འཕོང་རྩལ་གྱི་གྲུབ་འབྲས་
ལེགས་པ་རྣམས་ལ་ཚ་དར་གཡོགས་པའི་བྱ་རིམ་རྫོགས་པའི་མཚམས་སུ་དཔལ་
ལྡན་གྱིས་མདའ་དཔོན་ལ་ལྟ་ཙམ་བྱས་པས། ཐོག་མའི་སྡོད་གནས་དེ་སྟོང་པར་
གྱུར་ཏེ་མདའ་དཔོན་མཐོང་རྒྱུ་མེད་པར་བརྟེན་སེམས་ལ་དངངས་འཚབ་ཆེན་
པོ་སྐྱེས། གལ་ཏེ་སྐུ་ངོ་མདའ་དཔོན་ལྷ་སར་ཕྱིར་ལོག་ཕེབས་ཟིན་པ་ཡིན་ན་དེ་
རིང་སྙིང་གཏམ་ཤོད་ཐུབ་ཀྱི་མ་རེད། ཁོང་ག་པར་ཕེབས་པ་ཡིན་ནམ་བསམས་
190ལེའུ་བཅུ་པ། སྙིང་གཏམ་ཤོད་པ།
ནས་ཕྱོགས་གང་སར་ལྟ་ཞིབ་བྱས་པས། སྟབས་ལེགས་པ་ཞིག་ལ་སྐུ་ངོ་མདའ་
དཔོན་གྱི་ བཞོན་ རྟ་ ངང་ པ་ དེ་ ལྕང་ མ་ ཞིག་ གི་ འོག་ ཏུ་ བཏགས་ ནས་ཡོད་ པ་
མཐོང་སྟེ་ཅུང་བློ་བདེ་བར་གྱུར། དཔལ་ལྡན་གྱི་བསམ་པར་གལ་ཏེ་ཁོང་ལྷ་
སར་ལོག་མ་ཕེབས་ཕྱིན་ཆད་ལ་སྔ་ཕྱིར་མ་བལྟོས་པར་དེ་རིང་ཏན་ཏན་ཨ་ཅག་
གསལ་སྒྲོན་ལགས་ཀྱི་འགྲམ་དུ་ཕེབས་རྒྱུ་གཏན་འཁེལ་བ་རེད། ངས་ལྕང་གླིང་
གི་གསང་ཡོལ་ནང་དུ་བསྒུགས་ན་མཇལ་ངེས་རེད་བསམས་ཏེ་ལྕང་གླིང་དུ་ལོག
གསང་ཡོལ་ནང་དུ་ལྷ་ཀླུའི་ཕྱག་མཛོད་ཀྱིས་མངག་གཏོང་བྱས་པའི་ཐབ་
གཡོག་དེ་གདན་ལྕོག་བསྲུངས་ནས་བསྡད་ཡོད་པས་དཔལ་ལྡན་གྱིས་དེ་དང་
མཉམ་དུ་ཡུན་རིང་བསྒུགས་ཏེ་ཉིན་དགུང་ཙམ་ལ་སླེབས་སྐབས་སུའང་སྐུ་ངོ་
མདའ་དཔོན་མ་ཕེབས། སྐབས་དེར་གཡས་རུ་དང་པོའི་རྟ་པ་རྣམས་བརྒྱུགས་
ཟིན་ཏེ་ཚོང་དཔོན་དགྲ་ལྷ་དང་ཨ་ཅག་གསལ་སྒྲོན་ལགས་སོགས་ཉིན་དགུང་གི་
ཁ་ལག་ཟ་བར་ཡོང་བས། དཔལ་ལྡན་དང་ཐབ་གཡོག་གིས་ཇ་ཆང་བཏེགས་པ་
དང་དགུང་ཟས་འབུལ་རྒྱུའི་གྲ་སྒྲིག་གི་ལས་བྲེལ་ཚུགས། དེ་མཚམས་སུ་ལྷ་ཀླུའི་
ཕྱག་མཛོད་ཀྱིས་མངགས་པའི་གཟིམ་དཔོན་ཞིག་ཡོང་སྟེ་ཨུ་ཚུགས་ཀྱིས་གསོལ་
ཚིགས་ལ་གདན་ཞུ་བྱས་པས་ཚོང་དཔོན་དགྲ་ལྷ་དང་བཅས་པའི་སྦྱིན་བདག་
གསུམ་མ་འགྲོ་ཀ་མེད་བྱུང་ནས་དཔལ་ལྡན་གདན་ལྕོག་སོགས་སྲུང་དུ་བཅུག
དཔལ་ལྡན་གྱིས་ཞལ་ཏོག་སོགས་བསྡུ་གསོག་རོབ་ཙམ་བརྒྱབ་ནས་གདན་
གྱི་ཟུར་ཞིག་ཏུ་བསྡད་དེ་ཡུད་ཙམ་ཞིག་གི་རིང་ལ་གསང་ཡོལ་ཕྱི་རོལ་དུ་ཕར་
འགྲོ་ཚུར་འགྲོ་བྱེད་མཁན་རྒྱན་གོས་གཟབ་མཆོར་སྤྲས་པའི་མི་རྣམས་ལ་ལྟད་མོ་
བལྟས་ནས་སྣང་བ་གཡེངས་ཏེ་སྡོད་པའི་སྐབས་སུ་གློ་བུར་དུ་རྒྱབ་ཕྱོགས་ནས་
“དཔལ་ལྡན་” ཞེས་འབོད་པ་ཐོས། དངངས་འདྲོགས་ཀྱིས་ཕྱི་མིག་ ཅིག་ལྟ་
སྐབས་སྐུ་ངོ་མདའ་དཔོན་རང་གི་རྒྱབ་ཏུ་ལངས་ནས་ཡོད་པ་མཐོང་། དཔལ་
191གཙུག་གཡུ།
ལྡན་ནི་དགའ་ཚོར་ཆེན་པོས་མགྱོགས་མྱུར་ཡར་ལངས་ནས་གསོལ་ཇ་ཞལ་ཏོག་
འབུལ་བཞིན་དུ། ཨ་ཅག་གསལ་སྒྲོན་ལགས་ལྷ་ཀླུའི་ཕྱག་མཛོད་ཀྱིས་གདན་ཞུ་
བྱས་པ་ལྟར་གསོལ་ཚིགས་སུ་ཕེབས་པའི་སྐོར་ཆ་ཚང་ཞུས། མདའ་དཔོན་གྱིས་
བྱ་རྨྱང་ཞིག་བྱས་ཏེ་“ཏག་ཏག་བྱུང་། ང་ད་ལྟ་ཡ་སོར་གྱི་དབུ་གུར་དུ་གསོལ་
ཚིགས་ལ་ཕྱིན་ནས་ཆང་ཕྲན་བུ་བཏུངས་བ་ཡིན་པས། ཏོག་ཙམ་འདིར་གཉིད་
ཅིག་ཉལ་གྱི་ཡིན་”ཟེར། དཔལ་ལྡན་གྱིས་མགྱོགས་མྱུར་ཞལ་ཏོག་སྒྲིལ་རྫས་དེ་
སྔས་ལ་ཕུལ་ནས་འདི་སྙམ་དུ་བསམས་སོ། སྐུ་ངོ་མདའ་དཔོན་ལ་རང་གི་ཁྱིམ་
ཚང་གི་གནས་ཚུལ་རྣམས་ཞུས་ཏེ་རོགས་སྐྱོར་ཡོང་བའི་སྐྱབས་འཇུག་ཞུ་རྒྱུའི་གོ་
སྐབས་འདི་ལས་བཟང་བ་མེད་ཀྱང༌། སྐད་ཆའི་འགོ་ཇི་ལྟར་བཙུགས་པ་དགའ་
བ་ཡོད་དམ་སྙམ་སྟེ་སྐད་ཆ་རྣམས་ཁོག་པའི་ནང་དུ་གྲལ་སྒྲིག་བྱེད་པའི་སྐབས་
སུ། སྔུར་པའི་སྒྲ་ཞིག་ལྷང་ལྷང་དུ་ཐོས་པས་སྐུ་ངོ་མདའ་དཔོན་ལ་ལྟ་དུས་ཁོང་
ནི་གཉིད་སྐྱིད་པོ་ཞིག་ཁུག་ཟིན་འདུག དཔལ་ལྡན་གྱིས་མདའ་དཔོན་གྱི་མལ་
གཞུག་ཏུ་ལངས་ནས་ཡུད་ཙམ་གྱི་རིང་ལ་སྐད་ཆ་ཤོད་སྟངས་རྣམས་ཆ་ཚང་
བསམ་བློ་གཏོང་སྐྱོར་ཞིག་བརྒྱབ་ཟིན་པའི་རྗེས་སུ། དངངས་འཚབ་དང་ཞེད་
སྣང་ཚང་མ་འཇགས་ནས་བློ་སྟོབས་ཆེན་པོས་ཤོད་དགོས་བསམས་ཏེ་མདའ་
དཔོན་ལ་བལྟས་པས་ཁོང་ནི་ད་དུང་སྔུར་པ་རྒྱག་བཞིན་འདུག ད་ནི་མགྱོགས་
ཙམ་མ་ བཤད་ ན་ ཚོང་ དཔོན་དགྲ་ལྷ་ཁོ་ཚོ་ཁ་ལག་བཟས་ ཚར་ཏེ་ ལོག་ ཡོང་
གྲབས་ཡོད་པས་ སྐུ་ ངོ་ མདའ་དཔོན་གཉིད་སད་ཐབས་མ་བྱས་ན་ཡོང་བ་མི་
འདུག་བསམས་ཏེ་སྐད་ཤུགས་ཆེན་པོས་གློ་གསང་ཁ་ཤས་ཤིག་མུ་མཐུད་ནས་
བརྒྱབ་ཀྱང་། མདའ་དཔོན་ནི་གཉིད་སད་རྒྱུ་ལྟ་ཅི། གཡོ་འགུལ་ཙམ་ཡང་མི་
བྱེད་སྟབས་དཔལ་ལྡན་སེམས་པ་འཚབས་ཏེ་གཉིད་ སད་ཐབས་གཞན་ཞིག་
བསམ་བློ་གཏོང་བཞིན་པའི་སྐབས་སུ། གློ་བུར་དུ་འཕོང་རྩལ་འགྲན་མཁན་རྟ་
192ལེའུ་བཅུ་པ། སྙིང་གཏམ་ཤོད་པ།
པ་ཞིག་གི་རྟ་ཁ་ཤོར་ཏེ་ས་ཤུར་ནས་ཁ་བྲལ་ཏེ་ཐད་ཀར་ལྕང་གླིང་ནང་དུ་ཤོར་
ཡོང་བ་དང་། རྟ་པ་དེ་ནི་དངངས་འཚབ་ཀྱིས་རྐྱེན་པས་ལག་ཏུ་བཟུང་བའི་མེ་
མདའ་དེའང་ཁ་ཤོར་ཏེ་གསང་ཡོལ་གྱི་རྭ་བ་དང་ཧ་ཅང་ཉེ་བའི་ས་ནས་འབར་
གས་ཀྱི་སྐད་སྒྲ་ཤུགས་དྲག་ཆེ་བ་ཞིག་བསྒྲགས་པས། སྐུ་ངོ་མདའ་དཔོན་ཧད་
ཀྱིས་ལངས་ནས་ཡོལ་བའི་ཕྱི་རོལ་དུ་བལྟས་ཏེ་“ཟ་འདྲེ་འདི་ཚོས་མེ་མདའ་
འབེན་ལ་མ་བརྒྱབ་པར་ང་ཚོའི་མགོ་ལ་རྒྱག་པར་ཡོང་གི་འདུག་”ཅེས་གཤེ་གཤེ་
གཏོང་བཞིན་དུ་གདན་གྱི་ཐོག་ཏུ་བསྡད། ཁོང་ད་དུང་ཉལ་བར་དོགས་ནས་
དཔལ་ལྡན་གྱིས་མགྱོགས་མྱུཪ་ཇ་ཆང་དང་ཞལ་ཏོག་སོགས་ཡང་ཡང་ཕུལ་ནས་
གཉིད་ར་ཡོངས་སུ་དྭངས་པའི་དུས་སུ་དཔལ་ལྡན་གྱིས་“སྐུ་ངོ་མཁྱེན། སྐུ་ངོ་
མདའ་དཔོན་ཁྱེད་ཀྱིས་མཁྱེན་གསལ་ལྟར་ང་ནི་ཕ་མ་སོགས་རེ་ས་ལྟོས་ས་གང་
ཡང་མེད་ལ། བློས་འགེལ་ས་དང་གྲོས་འདྲི་སའི་སྤུན་ཉེ་ཙམ་ཞིག་ཀྱང་མེད་
པའི་དྭ་ཕྲུག་ཞིག་ཡིན། ད་བར་ཨ་ཅག་གསལ་སྒྲོན་ལགས་ཀྱི་ཞབས་ཕྱིར་བསྡད་
ནས་ལོ་བཅུ་ཡས་མས་ཤིག་གི་རིང་ལ་སྐུ་དྲག་དང་ཚོང་པ་སོགས་མི་སྣ་ཚོགས་
མཐོང་ཡང་། སྐུ་ཡོན་ཆེ་ལ་ཁྲེལ་གཞུང་ལྡན་པ་དང༌། ཡར་དཀོན་མཆོག་ལ་
མཆོད་འབུལ་དང་མར་དབུལ་པོར་སྦྱིན་གཏོང་སོགས་དཀར་ཕྱོགས་དགེ་རྩའི་
ཆོ་གར་གཏོང་ཕོད་དང་སྤྲོ་བ་ཆེ་བའི་སྐྱེ་བོ་སྐུ་ངོ་ཁྱེད་དང་འདྲ་བ་ཞིག་ནི་ད་བར་
མ་རིག ལྷག་དོན་དུ་ཁྱེད་ཉིད་ནི་ཚུལ་དང་ཚུལ་མིན་གྱི་སྤོང་འཇུག་བྱ་བར་
འཕྱུགས་པ་མེད་པའི་ཁར་ཡ་རབས་དམ་པའི་མཛད་སྤྱོད་དམ་པོར་སྲུང་བའི་
ཕུལ་བྱུང་གི་ཐུགས་རྒྱུད་མངའ་ཞིང་། མཆོག་དམན་ཉེ་རིང་སྤངས་ཏེ་ཐ་ན་དྭ་
ཕྲུག་བདག་ལྟ་བུ་ཞིག་ལའང་བྱམས་དང་སྙིང་རྗེས་སྐྱོང་བར་མཛད་པའི་བཅོས་
མིན་བྱམས་སེམས་ཀྱིས་བརླན་པའི་བླ་ན་མེད་པའི་ཐུགས་སེམས་ནི་རང་གཞན་
ཀུན་ལ་དངོས་ཤུགས་གང་ནས་ཀྱང་མངོན་པར་གྱུར་བས་བདག་ནི་དུས་ཡུན་
193གཙུག་གཡུ།
རིང་མོ་ཞིག་ནས་ཁྱེད་ཉིད་ལ་དད་དམ་དང་ཡིད་སྨོན་ཆེན་པོ་སྐྱེས། དེ་ལྟར་
སྐྱེས་པའི་དབང་གིས་སྐུ་ཉིད་ནི་བདག་གི་སྙིང་དབུས་ནས་རྩ་བའི་བླ་མ་ལྟ་བུར་
བྱེད་མུས་ལ་བརྟེན་དྲིན་ཆེན་ཕ་མའི་དགྲ་ཤ་ལེན་རྒྱུའི་དོན་ཆེན་དང་འབྲེལ་བའི་
སྙིང་གཏམ་ཞིག་ཞུ་རྒྱུ་ཡོད་པས། སྐུ་ངོ་མཆོག་གིས་ཐུགས་སུན་དུ་མ་དགོངས་
པར་ཞིབ་ཕྲའི་བཀའ་སློབ་དང་རྒྱབ་སྐྱོར་ཐུགས་རྗེ་གང་ཆེ་ཅི་ནས་ཀྱང་གནང་
སྐྱོང་ཡོད་པ་ཞུ་”ཞེས་དད་གུས་ཆེ་ཞིང་བློ་ཐག་ཆོད་པོས་སྨྲས། མདའ་དཔོན་
གྱིས་འདི་རྣམས་ཐོས་རྗེས་སུ་རྣམ་ཀུན་དཔལ་ལྡན་ནི་སྨྲ་བ་ཉུང་ཞིང་སེམས་པ་
ཆུང་བས་ཉམས་ཆུང་ནུས་མེད་ཅིག་ཏུ་མཐོང་ཡང་། དེ་རིང་ནི་དོན་དང་ལྡན་
པའི་གཏམ་འདི་ལྟ་བུ་གླེང་བ་མ་ཟད། སེམས་ཐག་ཆོད་པོས་ཕ་མའི་དགྲ་ཤ་
ལེན་རྒྱུའི་ཆོད་སེམས་ཀྱང་བསྟན་པས་མདའ་དཔོན་ལ་ངོ་མཚར་ཆེན་པོ་སྐྱེས།
མིག་གཉིས་ནས་ཧ་ལས་ཡིད་སྨོན་གྱི་ཟེར་ཕྲེང་འཕྲོ་བཞིན་དུ་དཔལ་ལྡན་གྱི་མགོ་
ནས་རྐང་པའི་རྩེ་བར་ཞིབ་ཏུ་བལྟས་པས། རྣམ་ཀུན་སྦྱིན་བདག་གི་རྐང་པའི་
གཡས་གཡོན་དུ་མཇུག་མ་བརླ་ཡི་བར་དུ་བཅུག་ནས་ཕར་འགྲོ་ཚུར་འགྲོ་བྱེད་
མཁན་སྒོ་ཁྱི་ཞིག་གི་གནས་བབ་ལས་མི་མངོན་པའི་གཟུགས་སྣང་དེ་ནི། དེ་
རིང་མདའ་དཔོན་གྱི་མིག་གི་ནང་ལ་གློ་བུར་དུ་གང་ཟག་གི་སྣང་བརྙན་ཞིག་ཏུ་
འགྱུར་བ་མ་ཟད། གཞོན་ནུ་འདི་ནི་ཆུང་དུས་ནས་རྣམ་རིག་བཀྲ་བའི་ཐོག་ལ།
ད་ནི་རྟོག་དཔྱོད་དང་ལྡན་ཞིང་བློ་སྟོབས་ཆེ་བ་ཞིག་ཆགས་འདུག གོ་ཐོས་སུ་
ཁོ་པའི་ཨ་ཕ་ནི་སྙིང་ནད་ཀྱིས་གྲོངས་པ་མ་གཏོགས་གཞན་གྱིས་བཀྲོངས་པའི་
གནས་ཚུལ་ཐོས་རྒྱུ་མི་འདུག་པས། དགྲ་ཤ་ལེན་དགོས་དོན་གང་ཡིན་ནམ་
བསམས་ཏེ་“དཔལ་ལྡན། ང་ནི་སྐྱེ་བོ་གང་འདྲ་ཞིག་ཡིན་པ་དང་། ངའི་
གཤིས་རྒྱུད་གང་འདྲ་ཡིན་མིན་ཁྱོད་ཀྱིས་ཤེས་གསལ་ལྟར་རེད། ང་ལ་སྙིང་སྟོན་
མཁན་མཐའ་དག་ལ་ངས་ཀྱང་སྙིང་སྟོན་གྱི་ཡོད་ལ། ལྷག་དོན་དུ་ཁྱོད་ནི་ཆུང་
194ལེའུ་བཅུ་པ། སྙིང་གཏམ་ཤོད་པ།
དུས་ངའི་སློབ་མ་བྱེད་མྱོང་ཞིང་། ཡུན་རིང་གཡོག་པོའང་རྒྱུག་མྱོང་ཡོད་པས་
ཁྱོད་ལ་ག་རེ་ཤོད་རྒྱུ་ཡོད་ཀྱང་ཤོད་ཅིག་”ཅེས་ནན་ཏན་གྱིས་བཤད་དེ། ལོ་ན་
ཕྲ་བའི་གཞོན་ནུ་འདིའི་ཁ་ནས་ཡ་མཚན་ཅན་གྱི་གསང་གཏམ་ཅི་འདྲ་ཞིག་ཐོས་
ཡོང་ངམ་སྙམ་མུར་ཡིད་གཟབ་ཀྱིས་གཏམ་ལན་བསྒུགས་ནས་བསྡད། དཔལ་
ལྡན་གྱིས་“ངའི་ཕ་མ་གཉིས་ཀ་དཀོན་ཅོག་ལ་དད་གུས་ཆེ་ཞིང་། མགོ་འདྲེན་
དཔོན་པོ་རྣམས་ལ་བརྩི་བཀུར་ཆེ་བ། ཀུན་ལ་སེམས་པ་བཟང་བ། ལས་རྒྱུ་
འབྲས་ལ་བརྩི་འཇོག་ཆེ་བ། ཁྲེལ་གཞུང་དང་ལྡན་ཞིང་། ཡ་རབས་ཚུལ་ལྡན་
གྱི་འཚོ་བ་སྐྱེལ་མཁན་ཞིག་ཡིན་ཀྱང་། ལོ་ཉི་ཤུ་ལྷག་ཙམ་གྱི་སྔོན་དུ་སྐུ་ངོ་རྫོང་
ཟེར་བའི་དཔོན་ངན་ཞིག་ང་ཚོའི་ཕ་ཡུལ་དུ་ཡོང་སྟེ་ཨ་མར་ངོ་མཚར་ཅན་གྱི་
གཙུག་གཡུ་ཞིག་ཡོད་པ་དེ་བཙན་འཕྲོག་བྱེད་པའི་ཆེད་དུ་ངའི་ཕ་མ་གཉིས་ལ་
མནར་གཅོད་དྲག་པོ་བཏང་ནས་མ་ཤི་ཙམ་བཟོས། དམྱལ་བ་མི་ཡུལ་དུ་མྱོང་
བའི་སྡུག་བསྔལ་དེ་ལྟ་བུ་བཟོད་ཐབས་བྲལ་ཏེ་ཡུལ་བྱོལ་དུ་མ་འགྲོ་ཀ་མེད་བྱུང་།
ཁོ་རང་གཉིས་སྲོག་ཐར་ཙམ་བྱུང་ཡང་ངའི་སྲུ་མོ་ཞིག་ཡོད་པ་དེ་སྐུ་ངོ་རྫོང་གིས་
བཟུང་ནས་བཙན་ཁྲིད་བྱས་ཏེ་ད་བར་གར་སོང་ཆ་རྟོགས་མེད་པ་མ་ཟད། ཕ་
མ་གཉིས་ཀྱང་གཞན་ཡུལ་དུ་དཀའ་དུབ་ཚད་མེད་མྱངས་ཤིང་། ལུས་ལ་གཅོང་
ནད་ཞུགས་པའི་རྐྱེན་གྱིས་མཐར་ཚེ་ལས་འདས། སྐུ་ངོ་རྫོང་ཟེར་བའི་དགྲ་ངན་
དེ་ནི་ང་ཚོ་མི་ཤི་ཁྱིམ་སྟོངས་བཟོ་མཁན་གྱི་གཤེད་མ་རང་ཡིན་པས། ངའི་ཨ་ཕ་
འདས་པོ་དེ་ཚེ་མ་ཟིན་པའི་ཉིན་མོ་དེ་རང་ལ་ངས་ཇོ་ཁང་གི་སྒོ་འགྲམ་དུ་དགྲ་ཤ་
ལེན་རྒྱུའི་དམ་བཅའ་ཕུལ་ཚར་བ་ཡིན། ལོ་བཅུ་ལྷག་ཙམ་གྱི་རིང་ལ་ངས་དུས་
རྟག་ཏུ་འདྲི་རྩད་དང་དོ་སྣང་བྱས་ཀྱང་། ད་བར་སྲུ་མོའི་དྲི་མ་ཙམ་ཡང་མ་རྙེད་
ལ་སྐུ་ངོ་རྫོང་ཟེར་བ་དེ་སུ་ཡིན་རྩད་ཀྱང་མ་ཆོད་པར་བརྟེན། སྐུ་ངོ་མདའ་
དཔོན་ཁྱེད་ཀྱིས་ངེས་པར་དུ་བདག་གི་བསམ་འདུན་ཡོངས་སུ་འགྲུབ་པའི་ཆེད་
195གཙུག་གཡུ།
དུ་བཀའ་སློབ་རྒྱབ་སྐྱོར་གང་ཆེ་གནང་རོགས་ཞུ་རྒྱུ་ཡིན་”ཞེས་གུས་ཞབས་དང་
ལྡན་ལ་སྐོམ་པ་ཆུ་འདོད་ཀྱི་རེ་བའི་མིག་འབྲས་ཟུང་མདའ་དཔོན་གྱི་གདོང་ལ་
ལྟ་བཞིན་དུ་སྨྲས། དེའི་ཚེ་དེའི་དུས་དཔལ་ལྡན་གྱི་བསམ་ཡུལ་ལས་འདས་པ་
ཞིག་ལ། སྐུ་ངོ་མདའ་དཔོན་གྱིས་གཏམ་དེ་རྣམས་ཐོས་རྗེས་སུ་རང་ཉིད་ལ་
གདུང་སེམས་མཉམ་སྐྱེད་ཀྱིས་སྤྲོ་སེམས་འཁོལ་བའི་རྒྱབ་སྐྱོར་བྱ་རྒྱུ་ཕར་བཞག
ཐ་ན་ཡོང་དང་མི་ཡོང་གི་ཚིག་ལན་ཙམ་ཡང་མ་བཏབ་པར་འཇིམ་པའི་གཟུགས་
བརྙན་བཞིན་དུ་ཙོག་པུར་བསྡད། བསྡད་ནས་ཀྱང་འདི་སྙམ་དུ་བསམས་སོ།
དཀོན་མཆོག་མཁྱེན། གཞོན་ནུ་འདིའི་གསང་གཏམ་གྱིས་ལོ་ཉི་ཤུའི་སྔོན་ལ་ང་
ལྷོ་ཁ་བྲག་དཀར་རྫོང་དུ་རྫོང་དཔོན་བྱས་ནས་སྡོད་སྐབས་ཀྱི་གནས་ཚུལ་ཞིག་
དྲན་གསོ་བྱེད་དུ་བཅུག་སོང་། ད་ལྟ་ཐོས་པའི་གནས་ཚུལ་འདི་ནི་སྐབས་དེར་
ངས་འཛོམས་པ་ཞེས་པའི་བྲན་གཡོག་སྐྱེ་དམན་ཞིག་ལ་གཙུག་གཡུ་ངོ་མཚར་
ཅན་ཞིག་ཡོད་པ་དེ་འཕྲོག་རྩིས་བྱེད་པའི་གནས་ཚུལ་དང་འདི་འདྲའི་འདྲ་བ་ལ།
ཨ་ཙི། ངའི་མིག་གི་མདུན་གྱི་གཞོན་ནུ་འདི་རྗེས་སུ་འཛོམས་པར་སྐྱེས་པའི་བུ་
ཞིག་ནི་ག་ནས་ཡིན་བསམས་ཏེ་དོགས་འཆར་གྱིས་གདོང་ཡང་དམར་པོར་གྱུར་
ནས་བྲེལ་འཚུབ་ངང་ “ཁྱོད་ཚོའི་དང་ཐོག་གི་ཕ་ཡུལ་ག་པར་རེད་དམ་” ཞེས་
དྲིས་པའི་ལན་དུ་“དང་ཐོག་གི་ཕ་ཡུལ་ནི་ལྷོ་ཁ་བྲག་དཀར་རྫོང་རེད་” “འོ་ན་
ཁྱོད་ཀྱི་ཕ་མ་འདས་པོ་གཉིས་ཀྱི་མིང་ལ་ཅི་ཟེར་རམ་” “ངའི་དྲིན་ཅན་ཕ་མ་
གཉིས་ཀྱི་མིང་ལ་ཨ་ཕ་ཕུན་ཚོགས་དང་ཨ་མ་འཛོམས་པ་ཟེར་”ཞེས་དྲི་བ་དང་
དྲིས་ལན་ཚིག་ཉུང་ངུ་ཞིག་གིས་ཀྱང་མདའ་དཔོན་གྱི་ སེམས་ སུ་ གནས་ ཚུལ་
རྣམས་མེ་ལོང་ལ་བལྟས་པ་བཞིན་དུ་གསལ་པོར་རྟོགས་ཏེ། ད་ལྟ་དཔལ་ལྡན་
གྱིས་་“སྐུ་ངོ་རྫོང་ཞེས་པའི་དགྲ་ནག་”ཟེར་བ་དེ་ནི་གཞན་པ་མ་ཡིན་པར་རང་
ཉིད་ཡིན་པ་ཚོར་ཞིང་། སྲུ་མོ་ཟེར་བ་དེ་ནི་དེ་སྔ་ཨ་ཅག་གསལ་སྒྲོན་ལགས་སུ་
196ལེའུ་བཅུ་པ། སྙིང་གཏམ་ཤོད་པ།
གཡོག་མོར་ཕུལ་བའི་གཡུ་སྒྲོན་ཡིན་པ་གདོན་མི་ཟ། དེ་ལྟར་ན་དཔལ་ལྡན་
གྱིས་སྐུ་ངོ་རྫོང་ཟེར་བ་དེ་ང་ཡིན་པ་ཤེས་ན་ག་རེ་བྱེད་རྩིས་ཡོད་དམ་སྙམ་ནས་
ཞེད་སྣང་སྐྱེས་ཏེ་སྙིང་ཡང་‘“འདིག འདིག འདིག་”ཅེས་འཕར་བ་རང་གིས་
ཐོས་རུང་། ཕྱི་ཚུལ་དུ་སྒམ་བརླིང་གི་རྣམ་པའི་ཐོག་ནས་“དཔལ་ལྡན། ངས་
ཁྱོད་ལ་རོགས་པ་བྱས་ནས་གལ་ཏེ་སྐུ་ངོ་རྫོང་རྙེད་པ་ཡིན་ན། དགྲ་ཤ་ཇི་ལྟར་
ལེན་རྩིས་ཡོད་དམ་”ཞེས་དྲིས་པར། དཔལ་ལྡན་གྱིས་ཐེ་ཚོམ་མེད་པའི་ངང་
“སྔོན་ལ་ངའི་སྲུ་མོ་ག་པར་ཡོད་མེད་རྩད་གཅོད་བྱ་རྒྱུ་དང་། དེ་ནས་ཁོ་པའི་
སྙིང་ཚ་པོར་བཏོན་ནས་དབུགས་ལེན་རྒྱུ་ཡིན་”ཞེས་སྐད་ཀྱི་ང་རོ་ཡང་ཇེ་དྲག་ཏུ་
སོང་སྟེ་སེམས་ཐག་ཆོད་པོས་བཤད་པས་སྐུ་ངོ་རྫོང་ནི་འཇིགས་དངངས་ཀྱིས་ངོ་
གདོང་སྨུག་པོར་གྱུར་ཅིང་། དཔྲལ་རྩ་འཕར་བ་དང་འགྲམ་ཤ་འདར་བ་སོགས་
ཁྲོ་བའི་རྣམ་འགྱུར་འདྲ་མིན་མངོན་བཞིན་དུ་སེམས་པར་སྤྲང་ཕྲུག་ཧམ་པ་ཚ་པོ།
གལ་ཏེ་ངས་སྔོན་ལ་ལག་པ་མ་བཀྱགས་ཚེ། སྔ་ཕྱི་ལ་མ་བལྟོས་པར་སྤྲང་ཕྲུག་
འདིས་གནས་ཚུལ་ཚང་མ་རྟོགས་ཏེ་ང་ལ་གནོད་པ་བྱེད་ངེས་རེད། ད་ལྟ་བྱ་
ཕྲུག་གཤོག་རྩལ་མ་རྒྱས་གོང་དུ་ཏག་ཏག་བཟོས་པ་ལས་ཡག་པ་མི་འདུག་སྙམ་
ནས་མ་རུང་བའི་སེམས་པ་དྲག་ཏུ་སྐྱེས། སྐད་ཆ་ཚིག་གཅིག་ཀྱང་མ་བཤད་
པར་གློ་བུར་དུ་ཧད་ཀྱིས་ལངས་ཏེ་བྲེལ་འཚུབ་ཆེ་བའི་གོམ་བགྲོད་དང་བཅས་
གསང་ཡོལ་གྱི་ཕྱི་ རོལ་དུ་སོང་། དེ་ནས་ཡང་གློ་བུར་དུ་ “ བློ་ཆུང་ སེམས་ལ་
འཁོན་འཛིན་པ། གནོད་པ་ལས་ཀྱང་རྣམ་འགྱུར་སྔ་”ཞེས་པའི་ལེགས་བཤད་
ཀྱི་ཚིག་རྐང་གཉིས་པོ་དེ་ལྷང་ངེར་དྲན་ཏེ། ད་ལྟ་ངའི་སྤྱོད་ཚུལ་འདི་ནི་བློ་རྒྱ་
ཆུང་བའི་སྐྱེ་བོ་ཕལ་པ་ཞིག་དང་འདྲ་བར་སེམས་ཀྱི་རི་མོ་མ་ལུས་འཕྲལ་མ་ཉིད་
དུ་ཕྱི་རོལ་གྱི་རྣམ་འགྱུར་དུ་མངོན་པར་བྱེད་པ་ནི་གནས་མ་ཡིན། དེ་ལྟར་ན་
སྤྲང་ཕྲུག་འདིའི་སེམས་ལ་དོགས་པ་ཤར་ཏེ་སླད་ཁོ་པར་བཟོ་ལྟ་སྤྲོད་རྒྱུར་འགོག་
197198
གཙུག་གཡུ།ལེའུ་བཅུ་པ། སྙིང་གཏམ་ཤོད་པ།
རྐྱེན་ཡོང་ངེས་པས། དེ་ ལས་ ཐབས་ཀྱིས་ བཏུལ་ ན་ ཤིན་ ཏུ་ ནས་ དགའ་ འོ་
བསམས་ཏེ་དེ་མ་ཐག་ ཏུ་ཡར་འཛུལ་ཡོང་། དཔལ་ལྡན་གྱི་འགྲམ་དུ་སླེབས་
རྗེས་ལག་པ་གཡས་པས་དཔལ་ལྡན་གྱི་དཔུང་པའི་ཐོག་ལྕག་ལྕག་བྱེད་བཞིན་དུ་
གཟབ་ནན་གྱི་ཚུལ་ཞིག་བསྟན་ཏེ་“དཔལ་ལྡན། ད་ལྟ་ཁྱོད་ཀྱི་སྐད་ཆ་དེ་རྣམས་
ཐོས་རྗེས་སུ། ང་ནི་ཁྱོད་ལ་ཡ་ང་སྙིང་རྗེ་དང་གདུང་སེམས་ཆེན་པོ་སྐྱེས་པ་མ་
ཟད། རྫོང་དཔོན་ངན་པ་དེའི་ཉེས་སྤྱོད་ལ་ཁོང་ཁྲོ་རབ་ཏུ་ཟ་ནས་ད་ལྟ་ལམ་
སེང་རྩད་གཅོད་བྱེད་པར་འགྲོ་དགོས་བསམས་ཀྱང་། བསམ་བློ་ཞིབ་ཏུ་གཏོང་
དུས་ལས་ཀ་འདི་གཟབ་ནན་གྱིས་བྱེད་དགོས་པ་ལས་ཁོང་ཁྲོ་ཟ་ཐོག་ལ་འཚབ་
འཚུབ་བྱས་ན་བྱ་བ་ལམ་ལྷོངས་ཡོང་ཁག་པོ་རེད། དེར་བརྟེན་དཔལ་ལྡན་རང་
དངངས་འཚབ་མ་བྱེད་ཅིག ངས་ཁྱོད་ལ་མཐར་ཕྱིན་པའི་རོགས་པ་བྱས་ཆོག
འོན་ཀྱང་གནད་འགག་ཆེ་ཤོས་ཤིག་ལ་གསང་བ་ཡེ་ནས་མ་གྱར་བ་བྱེད་དགོས།
གལ་སྲིད་རང་གིས་ང་ལ་བཤད་པའི་སྐད་ཆ་དེ་རྣམས་གཞན་གྱིས་ཐོས་པ་ཡིན་
གིས་ཁྱོད་ལ་བཟོ་ལྟ་སྤྲོད་ངེས་ལ་བརྟེན་མི་གཞན་པ་སུ་ལའང་དེའི་སྐོར་མ་ཤོད་
ན་དགྲ་ཤ་ལོན་རྒྱུ་ཕར་བཞག ཁྱོད་ཀྱིས་སྐུ་ངོ་རྫོང་མ་མཐོང་གོང་ལ་སྐུ་ངོ་རྫོང་
ཅིག ཁྱོད་ཀྱིས་ང་ལ་སྙིང་བསྟན་ནས་གསང་གཏམ་བཤད་པ་མ་ཟད། རེ་བ་
ཡོངས་སུ་བཅོལ་བ་དེ་ངས་གཏན་ནས་སྟོང་ཟད་དུ་བཏང་མི་ཡོང་། ཁྱོད་ཀྱིས་
ང་ལ་བློས་ཁོལ་ཅིག་”ཅེས་འཛུམ་དམུལ་དམུལ་གྱིས་བཤད། དཔལ་ལྡན་ནི་ད་
གཟོད་སྙིང་གཏམ་རྣམས་མ་ལུས་པ་བཤད་ཟིན་མཚམས་སུ་མདའ་དཔོན་གྱིས་
དང་ཐོག་རྣམ་ཀུན་ཡེ་ནས་མཐོང་རྒྱུ་མེད་པའི་ཛ་དྲག་ཁྲོ་བོའི་རྣམ་འགྱུར་ཞིག་
བསྟན་ཏེ་གཏམ་ལན་ཡང་མེད་པར་འགྲོ་རྩིས་བྱེད་པ་དང་། བསམ་ཡུལ་ལས་
འདས་པའི་བྱ་སྤྱོད་དེ་ལ་ཧ་ལས་ཧོན་ཐོན་གྱིས་རང་ཉིད་རྟབ་རྟབ་པོར་གནས་
པའི་སྐབས་སུ། ད་ཆ་ཤ་ཚ་དང་སྤྲོ་སེམས་ཀྱིས་ཁེངས་པའི་གཏམ་དེ་རྣམས་
199གཙུག་གཡུ། །
བཤད་པ་ཐོས་རྗེས་སུ་དགའ་བ་རབ་ཏུ་འཁོལ་ཞིང་། སྐུ་ངོ་མདའ་དཔོན་གྱིས་
བློ་ཐག་ཆོད་པོའི་སྒོ་ནས་ ཤ་ཚའི་རྒྱབ་སྐྱོར་གནང་བར་སེམས་པ་གཏིང་ནས་
གཡོས་ཏེ་མིག་གཉིས་མཆི་ཞག་འཁོར་བཞིན་དུ་“སྐུ་ངོ་ཐུགས་རྗེ་ཆེ། བདག་
གིས་ཡུན་རིང་བརྟག་ཞིབ་བྱས་ནས་བྱུང་བའི་འབྲས་བུ་སྟེ་བློས་འགེལ་བྱེད་ས་
དང་སྙིང་གཏམ་ཤོད་ས་འཁྲུལ་འཛོལ་མ་བྱུང་བ་ར་སྤྲོད་གསལ་པོ་བྱུང་། ཁྱེད་
བློ་སྟོབས་ཆེས་ཆེར་འཕེལ་ཏེ། ལུས་པོ་ཡོངས་རྫོགས་ནུས་ཤུགས་དང་སེམས་
ཀྱིས་ཤ་ཚའི་བཀའ་སློབ་དང་གཡོ་བ་མེད་པའི་རྒྱབ་སྐྱོར་གནང་བ་དེས་བདག་གི་
ཤུགས་ཀྱིས་ཁེངས་སོང་། བྱ་བ་ལམ་ལྷོངས་ཡོང་རྒྱུར་ཡིད་ཆེས་བརྟན་པོ་རྙེད་
དེ་དགའ་ཚོར་ཆེན་པོ་བྱུང་བས། སྐུ་ངོ་ཁྱེད་ཀྱི་བཀའ་དྲིན་ཇི་སྲིད་བར་ མ་
བརྗེད་པ་ཞུ་རྒྱུ་ཡིན་”ཞེས་དགའ་ཚོར་གྱི་མིག་ཆུའི་ཐིགས་ཕྲེང་ལྷུང་བཞིན་དུ་
གུས་ཞབས་ཆེན་པོས་ཕྱག་འབུལ་ཞུས་ཏེ་སྨྲས་པས། མདའ་དཔོན་གྱིས་དཔལ་
ལྡན་ཡོངས་སུ་མགོ་སྐོར་ཐེབས་པ་མཐོང་སྟེ་སེམས་པ་ལྷག་པར་མགུ་ཞིང་སླར་
ཡང་ཁོའི་སེམས་སུ་སྤྲང་ཕྲུག་འདི་ནི་དགྲ་ཡ་ལམ་འཕྲང་དུ་འཕྲད་པ་རང་རེད།
ཁོ་པ་མགྱོགས་མྱུར་མིང་གི་ལྷག་མ་ཙམ་དུ་མ་བཟོས་ན་རྙོག་དྲ་ལངས་ངེས་རེད།
ལོ་ཉི་ཤུའི་སྔོན་དུ་ངས་ ཨ་ཅག་གསལ་སྒྲོན་ལགས་ལ་འབུལ་རྒྱུའི་ཆེད་དུ་སྤྲང་
ཕྲུག་འདིའི་ཨ་མའི་གཙུག་གཡུ་ངོ་མཚར་ཅན་དེ་ལག་ཏུ་སོན་ཐབས་ནན་གྱིས་
བྱས་ཀྱང་མ་ཐོབ། ད་ཆ་ཁོ་པའི་ཕ་མ་གཉིས་ཀ་ཕྱི་མའི་ལམ་དུ་སོང་ཟིན་པས་མི་
ཡུལ་དུ་མཐོང་དཀའ་བའི་ནོར་བུ་དེ་སྤྲང་ཕྲུག་འདིའི་ལག་ཏུ་ཡོད་ཤས་ཆེ། དེ་
ལྟར་ན་ངས་ལོ་ངོ་ཉི་ཤུའི་སྔོན་ལ་དོན་དུ་གཉེར་བའི་ནོར་བུ་དེ་དུས་དེ་རིང་སྤྲང་
ཕྲུག་འདིས་སྒོ་འགྲམ་དུ་སྐྱེལ་བར་ཡོང་བ་རེད་བསམས་ཏེ་ཁོག་འཛུམ་ཞིག་ཤོར་
ནས་“དཔལ་ལྡན་རང་གི་ཕ་མ་གཉིས་དང་སྲུ་མོ་བཅས་པ་ཡ་ང་བའི་སྡུག་བསྔལ་
གྱི་གཅོང་རོང་ཟབ་མོར་ལྷུང་བའི་རྒྱུ་རྐྱེན་དུ་གྱུར་པའི་གཙུག་གཡུ་དེ་ད་ལྟ་ཁྱོད་
200ལེའུ་བཅུ་པ། སྙིང་གཏམ་ཤོད་པ།
ཀྱི་ལག་ཏུ་ཡོད་དམ་”ཞེས་བཅོས་མའི་འཛུམ་མདངས་ཀྱིས་མིག་ཀྱང་ཟུམ་པོར་
ལྟ་བཞིན་དྲིས་པ་ན། དཔལ་ལྡན་གྱིས་“ཨ་མའི་ཁ་ཆེམས་བཞིན་ ཨ་ ཕ་ ཕུན་
ཚོགས་དམ་པ་དེས་ཆེད་མངགས་ང་ཁྲིད་དེ་ལྷ་སར་ཡོང་། ང་ལ་བདེ་བ་འཐོབ་
ཕྱིར་སྨོན་ལམ་ཟབ་མོ་བཏབ་སྟེ་གཙུག་གཡུ་དེ་ཇོ་བོ་ཡིད་བཞིན་ནོར་བུར་ཕུལ་
བ་རེད། བསམ་བརྗོད་ལས་འདས་པ་ཞིག་ལ་ཉིན་ཤས་སྔོན་དུ་ཨ་མའི་གཙུག་
གཡུ་དེ་ ཡེ་ ཤེས་ མཁའ་ འགྲོ་ ལགས་ ཀྱི་ སྐེ་ ལ་ བཏགས་ ཡོད་ པ་ མཐོང་ བྱུང་།
གཙུག་གཡུ་ག་ནས་བྱུང་མིན་ནི་ང་ལ་གསང་སྟེ་རྩ་བ་ནས་གསུང་གི་མི་འདུག་”
ཅེས་རང་གིས་འགྲེལ་བཤད་བྱེད་མི་ཐུབ་པའི་གནས་ཚུལ་དེ་ལ་གསལ་བཤད་
ཅིག་ཡོང་རེས་འདྲེན་བྱེད་ཟུང་མདའ་དཔོན་གྱི་གདོང་ལ་ཅེ་རེར་བལྟས་ནས་
སྨྲས་པས། མདའ་དཔོན་ ཡ་ མཚན་གྱིས་མིག་ཀྱང་ཆེ་བར་གདངས་ཏེ་ “ཨཱ།
གཡུ་དེ་ཡིན་གྱི་མ་རེད། ཁྱོད་ཀྱིས་ནོར་བ་ཡིན་འགྲོ།” “ནོར་མེད། རྩ་བ་
ནས་ནོར་མེད། ངའི་ཨ་མའི་གཙུག་གཡུ་དེ་གཡུ་འབོ་གང་མཉམ་དུ་བསྲེས་ནས་
བཞག་ཀྱང་། ངས་ལམ་སེང་ངོ་ཤེས་ཀྱི་རེད་” ཅེས་ཚིག་ ཐག་ཆོད་པོས་ལན་
བཏབ། མདའ་དཔོན་ཡུད་ཙམ་རིང་ལ་སྨིན་མ་ཡང་བསྡུས་ནས་བསམ་བློའི་
འཁོར་དུ་ཚུད་དེ་ཀྲོང་ངེར་བསྡད། རིམ་གྱིས་དབུགས་རིང་ཞིག་བཏང་སྟེ་མགོ་
བོ་ལྕོག་ལྕོག་བྱེད་བཞིན་དུ་སྐད་ཤུགས་ཆུང་ངུས་“ཏན་ཏན་ཁོང་གིས་སྤྲད་པ་
རེད་”ཅེས་ཆིག་ལབ་ཚིག་ཁ་ཤས་བརྒྱབ་པའི་རྗེས་སུ་དཔལ་ལྡན་ལ་ཁ་གཏད་དེ་
“དཔལ་ལྡན། ཁྱོད་འཚབ་འཚུབ་མ་བྱེད་ཅིག སླད་ཕྱིན་ སྐུ་ངོ་རྫོང་ དང་
གཙུག་གཡུའི་སྐོར་ལ་མཐོང་ཐོས་བྱུང་རིགས་ཚང་མ་ང་ལ་ཤོད་པར་ཤོག་ཅིག་”
ཅེས་ཟེར་ནས་སོང་། དཔལ་ལྡན་ནི་མདའ་དཔོན་གྱི་རྗེས་སུ་བལྟས་ཏེ་ཕ་མའི་
དགྲ་ཤ་ལེན་རྒྱུའི་དོན་ཆེན་དེ་ཧ་ལམ་བསྒྲུབས་ཟིན་པ་ལྟ་བུའི་སྣང་བ་ཤར་ཏེ་སྤྲོ་
བ་རབ་ཏུ་འཕེལ་ཞིང་། སྐུ་ངོ་མདའ་དཔོན་གྱིས་སེམས་ཐག་ཆོད་པའི་སྒོ་ནས་
201ང་ཀར་པོ གཙུག་གཡུ།
གདུང་སེམས་མཉམ་སྐྱེ་དང་རྒྱབ་སྐྱོར་རོགས་རམ་བྱ་རྒྱུའི་ཁས་ལེན་བྱས་སྟབས་
མདའ་དཔོན་ལ་སྔར་བས་ཀྱང་དད་གུས་ཆེ་བར་གྱུར་ཏོ།
ཡུད་ཙམ་ཞིག་ནས་ཚོང་དཔོན་དགྲ་ལྷ་དང་བཅས་པ་གསོལ་ཚིགས་ནས་
ཚུར་ལོག་སྟེ། དགོང་དྲོ་བར་ལྕང་གླིང་གི་གསང་ཡོལ་ནང་དུ་གསོལ་ཇ་ཞལ་
ཏོག་དང༌། མཆོད་ཆང་ལ་སོགས་པ་ཟས་སྣེ་འདྲ་མིན་ལོངས་སུ་སྤྱད་དེ་སྤྲོ་སྐྱིད་
ལ་རོལ། དགོང་དྲོ་ཉི་མ་ནུབ་རི་ནས་ཁྲུ་ གང་ ཙམ་ གྱི་མཐོ་དམན་དུ་སླེབས་
སྐབས། དཔལ་ལྡན་གྱིས་ཞལ་ཏོག་གི་སྣོད་ཆས་ལ་སོགས་པའི་དངོས་པོ་རྣམས་
འབོག་ རས་ ཀྱི་ ནང་ དུ་ བསྒྲིལ་ ཏེ་ ཚོང་དཔོན་ དགྲ་ ལྷ་ དང་ བཅས་ པའི་ རྗེས་
བསྙེགས་ནས་ཕྱིར་ལྡོག་གོ།
ལམ་བར་དུ་འཁར་རྔ་གདོང་གི་མདུན་དུ་སླེབས་པའི་སྐབས་སུ། ལམ་གྱི་
གཡས་གཡོན་དུ་མི་མང་པོ་ཞིག་འདུས་ནས་ཡོད་པ་ལས་ལ་ལ་ནི་ལམ་ཟུར་དུ་
ལངས་ནས་ཡོད་པ་དང་། ལ་ལ་ནི་ཅུང་ཟད་ཐག་རིང་ཙམ་གྱི་ས་སྟེང་དུ་ལྷོད་
པོར་བསྡད་འདུག་ལ། ཅུང་ན་ཚོད་ཕྲ་བ་འགའ་རེ་ནི་དམར་པོ་རིའི་རི་ཞབས་
ཀྱི་ལམ་ཟུར་དུ་ཡོད་པའི་བྲག་རྡོའི་སྟེང་དུ་འཛེགས་ནས་འདུག མི་དེ་ཚོས་རྫོང་
རྒྱབ་ཞར་འཕེན་གྱི་ལྟད་མོ་ནས་ལོག་ཡོང་མཁན་རྒྱན་སྤྲོས་དང་གཟབ་མཆོར་
གྱིས་མཛེས་པར་བྱས་པ་རྣམས་ལས་འགའ་རེར་བསྔགས་པ་བརྗོད་པ་དང་། ལ་
ལར་འཕྱ་སྨོད་བྱེད་པའི་སྒོ་ནས་མི་ལྟད་ལྟ་བཞིན་འདུག ཚོང་དཔོན་དགྲ་ལྷ་
དང་བཅས་པའང་འདི་ལོའི་ཡ་སོར་དང་རྒྱན་བཟང་མར་ལྟ་དགོས་ཡོད་ཟེར་
ནས་ས་འབུར་ཞིག་གི་ཐོག་ཏུ་བསྡད་དེ་དགོང་དྲོའི་ཞལ་ལག་གྲ་སྒྲིག་བྱེད་པར་
དཔལ་ལྡན་སྔོན་དུ་མངགས་སོ།
དཔལ་ལྡན་ཚོང་དཔོན་དགྲ་ལྷའི་ཚོང་ཁང་དུ་སླེབས་ནས་ཐབ་ཚང་དུ་
འཛུལ་སྐབས་ས་ཐོག་ཏུ་གད་སྙིགས་ཕྲན་ཙམ་ཡང་མཐོང་རྒྱུ་མི་འདུག་ལ། ཐབ་
202ལེའུ་བཅུ་པ། སྙིང་གཏམ་ཤོད་པ།
དང་། ཆུ་ར་མ། ཇ་མདོང་། ཁོག་ལྡིར། མེ་ཕོར་ལ་སོགས་པའི་ནང་ཆས་
མཐའ་དག་ཕྱིས་ནས་འོད་ཐིང་ཐིང་དུ་གྱུར་འདུག ཐབ་ཀྱི་འགྲམ་དུ་སོང་བས་
ཐབ་ཁའི་ནང་དུ་མེ་འུར་འུར་འབར་བཞིན་འདུག་ལ། སྟེང་དུ་ཁོག་མ་ཞིག་
བཙུགས་འདུག་པ་དེ་ནས་རླངས་པ་ཐུལ་ལེ་བ་འཕྱུར་ཏེ་ཧར་སྒྲ་སྒྲོག་བཞིན་
འདུག མཚམས་འདིར་ལྕི་ཁང་གི་སྒོའི་ནང་ནས་བདེ་སྐྱིད་ཀྱིས་ལྕི་བ་ཐུ་བ་གང་
ཁྱེར་ཏེ་འཛུམ་དམུལ་ངང་འགྲམ་དུ་ཡོང་ནས་“དཔལ་ལྡན། དེ་རིང་ཁྱེད་ཚོ་
ལྟད་མོར་སོང་སྟབས་ཕྱི་པོ་བྱེད་ཀྱི་རེད་བསམས་ཏེ་ངས་…”ཟེར་ནས་སྐད་
ཆའི་ཤོད་མཚམས་བཞག་སྟེ་ཅུང་ཚེར་སྣང་གི་རྣམ་པའི་ཐོག་ནས་གད་མོ་སིག་
སིག་ཏུ་བགད། དཔལ་ལྡན་གྱིས་“བདེ་སྐྱིད་ཡག་བྱུང་། ད་ངས་བྱས་ཆོག་”
ཟེར་བཞིན་འབོག་སྒྲིལ་སྒལ་པ་ནས་ཕབ་སྟེ་བྲེལ་བ་འཚུབ་འཚུབ་ཀྱིས་ཇ་སྲུབ་པ་
དང་། རྒྱ་ཐུག་གི་སྡོར་དུ་འདེབས་བྱེད་ཀྱི་ཤ་གཏུབ་པ་སོགས་བྱས་པ་མ་ཟད།
ལས་ཀ་དེ་རྣམས་བྱེད་པའི་རིང་ལ་གཟུགས་པོ་ཡང་ཤ་དོད་ལ། ཁ་ནས་བར་མ་
ཆད་པར་་“ཆང་དེ་དང་པོས་མ་བཟི། ཆང་དེ་གཉིས་པས་མ་བཟི། ཆུང་འདྲིས་
བྱམས་པས་ཞུས་པའི། ཞལ་དཀར་གང་གིས་བཟི་སོང་།”ཞེས་ཆང་གཞས་ལྷང་
ལྷང་དུ་བླངས། རྣམ་ཀུན་དང་མི་འདྲ་བའི་དཔལ་ལྡན་གྱི་བྱ་སྤྱོད་དེར་བདེ་
སྐྱིད་གད་མོ་“ཧ་ཧ་ཧ་”ཞེས་ཤོར་ཏེ་“དེ་རིང་དཔལ་ལྡན་ཧ་ཅང་སྐྱིད་པོ་བྱུང་བ་
འདྲ། ལོ་ཤས་རིང་ལ་ཁྱེད་ཀྱིས་གཞས་བཏང་བ་ཐོས་མ་མྱོང་། དེ་རིང་ག་རེ་
བྱས་པ་ཡིན་ནམ། ཨ་ལས། ཕལ་ཆེར་ཡེ་ཤེས་མཁའ་འགྲོ་ལགས་ཀྱིས་མཆོད་
ཆང་ཞལ་དཀར་གང་གནང་སྟེ་ར་བཟི་བ་ཡིན་པ་ཐག་གིས་ཆོད་”" ཅེས་གྲུང་ཤ་
དོད་པོས་བསྟན་བཤིག་གི་སྒོ་ནས་བཤད་ཐོག་མགོ་ཡང་ཀྱོག་ཙམ་བྱས་ཏེ་དཔལ་
ལྡན་གྱི་གདོང་ལ་བལྟས། དཔལ་ལྡན་གྱིས་ལས་ཀ་བྱེད་བཞིན་པར་“བདེ་སྐྱིད་
རང་དངོས་གནས་བསྟན་བཤིག་ཚ་པོ་འདུག ངས་གཞན་ལ་ལད་ཟློས་བྱས་ཏེ་
203གཙུག་གཡུ།
གཞས་དེ་ལྟར་བཏང་བ་མ་གཏོགས་ཆང་ཧུབ་གང་འཐུང་རྒྱུ་མ་བྱུང༌། འོན་
ཀྱང་ད་ལྟ་རང་གིས་བཤད་པ་ལྟར་དེ་རིང་ང་སེམས་པ་ཧ་ཅང་སྐྱིད་པོ་འདུག
རང་གིས་ཨ་ཕོ་བཀྲ་ཤིས་ལགས་ལ་ཞུས་ཨང་། ངའི་ཕ་མ་དམ་པ་གཉིས་ཀྱི་དགྲ་
ཤ་ལེན་རྒྱུའི་སྐོར་དེ་དེ་རིང་སྐུ་ངོ་མདའ་དཔོན་ལ་རྒྱབ་སྐྱོར་རོགས་རམ་ཡོང་
བའི་སྐྱབས་འཇུག་ཞུས་པ་ཡིན། སྐུ་ངོ་མདའ་དཔོན་གྱིས་..
......
·” ཞེས་ཤོད་
པའི་མུ་ལ། བདེ་སྐྱིད་ཀྱིས་འདི་ཙམ་ཐོས་མ་ཉིད་དུ་ད་ལྟའི་དགའ་སྣང་ཡོངས་
རྫོགས་སྨུག་པ་ཡལ་བ་ལྟར་འཐོར། འཛུམ་མདངས་དང་ལྡན་པའི་བཞིན་རས་
ནི་གློ་བུར་དུ་མོག་པོར་གྱུར། རྣམ་ཀུན་མིག་དཀྱུས་རིང་ལ་ཟུམ་པོར་ལྟ་བའི་
ཡིད་འོང་གི་མིག་གཉིས་ཀྱང་ཆེས་ཆེར་གདངས་ཏེ་འཚབ་འཚུབ་ཀྱི་སྒོ་ནས་ང་རོ་
མཐོན་པོས་“ག་རེ། སྐུ་ངོ་མདའ་དཔོན་ལ་ཞུས་པ་ཡིན་ནམ་”ཞེས་དྲིས་པའི་
ལན་དུ། དཔལ་ལྡན་གྱིས་སྣང་མེད་ངང་“ཡིན། ངས་སྐུ་ངོ་མདའ་དཔོན་ལ་
ངའི་ཁྱིམ་ཚང་གི་ཡ་ང་བའི་གནས་ཚུལ་རྣམས་ཞུས་ཏེ་དགྲ་ཤ་ལེན་རྒྱུར་རྒྱབ་
སྐྱོར་རོགས་རམ་ཡོང་བའི་སྐྱབས་འཇུག་ཞུས་པ་ཡིན་” ཞེས་སྤྲོ་སྣང་ཆེན་པོས་
བཤད་པ་དང་ སྦྲགས་ མགོ་ ཡར་ བཀྱགས་ ནས་བདེ་སྐྱིད་ཀྱི་ གདོང་ལ་ བལྟས།
བསམ་ཡུལ་ལས་འདས་པ་ཞིག་ལ་བདེ་སྐྱིད་ནི་སྐྱོ་སྣང་ཆེན་པོས་སེམས་སྡུག་བྱེད་
བཞིན་ཡོད་པ་མཐོང་། དེས་ན་ཡ་མཚན་གྱིས་“བདེ་སྐྱིད་ག་རེ་བྱས་སོང་ངམ།
སྐུ་ངོ་མདའ་དཔོན་ནས་ང་ལ་རོགས་རམ་གནང་རྒྱུའི་ཞལ་བཞེས་གནང་བར་
ཁྱོད་ཀྱིས་དགའ་ཚོར་མ་བྱས་པར་སེམས་སྡུག་བྱེད་དགོས་དོན་གང་ཡིན་ནམ་”
ཞེས་ཧ་ལས་པའི་ངང་དྲིས། སྐབས་དེར་བདེ་སྐྱིད་ཀྱིས་མགྲིན་པ་རྣོང་བཞིན་
པར་ངུད་མོའི་སྒྲ་དང་བཅས་ཏེ་“ང་དཔལ་ལྡན་རང་ལ་སེམས་ཁྲལ་ཧ་ཅང་ཆེན་
པོ་འདུག་” ཅེས་བཤད་དེ་རང་དབང་མེད་པར་མིག་གཉིས་ནས་མཆི་མ་ལྷུང་
ལྷུང་དུ་བཏང་ཞིང་། གློ་བུར་དུ་ཁ་རྒྱབ་ཏུ་བསྐོར་ནས་ཕྱི་རོལ་ལ་བརྒྱུགས་པ་ན།
204ལེའུ་བཅུ་པ། སྙིང་གཏམ་ཤོད་པ།
དཔལ་ལྡན་ནི་ད་གཟོད་བདེ་སྐྱིད་ཀྱི་ཡ་མཚན་གྱི་བྱ་སྤྱོད་དེའི་དོན་མ་རྟོགས་
པར་སོམ་ཉི་སྐྱེ་བཞིན་པའི་ངང་“བདེ་སྐྱིད། བདེ་སྐྱིད་”ཅེས་ཇི་ལྟར་བོས་ཀྱང་།
སྐས་འཛེག་ནས་མར་བབ་པའི་བདེ་སྐྱིད་ཀྱི་རྡོག་སྒྲ་དེ་རིམ་བཞིན་མི་གསལ་བར་
གྱུར་ཏོ། །
205༢
ལེའུ་བཅུ་གཅིག་པ།
ལྐོག་གསོད་ལམ་དུ་མ་ལྷོངས་པ།
ཉིན་ཞིག་ཚོང་དཔོན་དགྲ་ལྷའི་སྒོ་རྭའི་ནང་དུ་རྣམ་ཀུན་དང་མི་འདྲ་བར་
རྒྱ་ཟོག་ དོ་ པོ་ བཅུ་ ཕྲག་ ཁ་ ཤས་ བརྩིགས་ ནས་ བཞག་ཡོད་པ་དང་། མཐའ་
འཁོར་གྱི་རྟ་རྭའི་ཀ་ཕིབས་འོག་ཏུ་རྟ་དྲེལ་ལག་གཉིས་ཙམ་ཞིག་མཇུག་མ་གཡུག་
བཞིན་དུ་ཏིང་ ཏིང་ཏང་ཏང་གི་ དྲིལ་བུའི་སྒྲ་དང་ བཅས་ ཏེ་ རྟ་ བྲེས་ ནང་གི་
གཟན་པ་ཟ་བཞིན་ཡོད། སྒོ་རྭའི་ཁུག་ཅིག་ཏུ་བྱ་གཡབ་ཅིག་ཕུབ་ནས་འདུག་
པ་དེའི་འོག་ན། རྟ་གཡོག་དང་དྲེལ་པ་གསུམ་ཁབ་སྦོམ་དང་སྨྱུང་བུ་ཐོགས་ཏེ་
བྲེལ་འཚུབ་ཀྱི་ངང་ལ་རྟ་སྒ་འཁོར་བཅས་འཚེམ་བཟོ་བྱེད་བཞིན་ཡོད། ཐོག་
ཀའི་ཐབ་ཚང་ནང་ལ་དཔལ་ལྡན་ནི་རྡག་རྡག་རྡིག་རྡིག་གི་སྒྲ་དང་བཅས་ཏེ་
མོག་མོག་གི་ ཤ་གཙབ་བཞིན་ཡོད། གཟིམ་ཆུང་ཀ་གཉིས་མའི་ནང་དུ་ཚོང་
དཔོན་དགྲ་ལྷ་ནི་མདུན་དུ་རྩིས་ཁྲ་མང་པོ་ཞིག་བཀྲམ་པ་དང་། གཡས་སུ་རྡེལ་
གཞོང་ཞིག་ནང་ཁམ་བུའི་ཚིག་གུ་དང་། བཅུ་ཤིང་། རྒྱ་སྲན་མ། ཕུལ་རྡོ་
སོགས་ཡར་གཏོང་མར་འཐེན་གྱིས་རྩིས་རྒྱག་བྱེད་བཞིན་འདུག ཚོང་དཔོན་
གྱི་མདུན་དུ་ རྒྱ་གར་ནས་འབྱོར་བའི་ཚོང་ཕྲུག་གཉིས་ཀྱང་གདན་ཐོག་ནས་
མཇིང་པ་བསྣར་ཏེ་རྩིས་ཁྲ་དང་རྩིས་གཞོང་ལ་ཡིད་གཟབ་ཀྱིས་ལྟ་བཞིན་ཡོད།
206ལེའུ་བཅུ་གཅིག་པ། ལྐོག་གསོད་ལམ་དུ་མ་ལྷོངས་པ།
ཚོང་དཔོན་ གྱིས་ རྡེའུའི་ གཏོང་ མཚམས་ ཤིག་ ལ་ མགོ་ ཡར་ བཀྱགས་ ཏེ་ བཟོ་
དབྱིབས་མཛེས་པའི་སྨ་ར་དག་བྱུལ་བྱུལ་བྱེད་བཞིན་དུ་སྨིན་མ་བསྡུས་ཏེ་མགོ་
ལྕོག་ཙམ་ལྕོག་ཙམ་བྱས་ནས་“ད་རེས་ཤེལ་ཀ་ར་དང་རྡོ་ཐ་གཉིས་ནི་མ་གནས་
ཆུང་ལ་དེང་སྐབས་ལྷ་སར་ཧ་ཅང་དཀོན་པོ་འདུག་པས་རིན་གོང་ལྡབ་གཅིག་
ལྷག་ཙམ་འཕར་ཟིན་འདུག དེ་ཐོག་ནས་ང་ཚོར་ཁེ་སྤོགས་ཡག་པོ་ཡོང་ངེས་
རེད། འོན་ཀྱང་རས་ཆ་དོ་པོ་ཉི་ཤུ་ལྷག་ཙམ་ཡོད་པའི་ནང་ནས་མང་ཆེ་བ་བྱིང་
དཀར་པོ་ཡིན་པ་དང་། ཀ་ཅི་དང་ཟི་ཁྲན་ཡིན་ན་གྲོང་གསེབ་ཁག་ལ་འོག་ཕྱུ་
སོགས་བཟོ་ཆེད་དུ་མང་པོ་འགྲོ་ཡང༌། དེང་སྐབས་བྱིང་དཀར་པོ་འགྲོ་ཁུངས་
ཆུང་བས་ཧ་ཅང་བྲིན་ཁག་པོ་རེད། དེ་ཐོག་ནས་གྱོང་གུན་ཆེ་ཙམ་ཡོང་རྒྱུ་ངེས་
གཏན་རེད་” ཟེར་ ཏེ་ སེམས་ ནད་ ཆེ་ བའི་ དབུགས་ རིང་ཞིག་བཏང་། ཚོང་
དཔོན་དགྲ་ལྷ་སེམས་པ་མི་སྐྱིད་པའི་ཚུལ་འདི་ཚོང་ཕྲུག་ངག་དབང་གིས་མཐོང་
མ་ཐག་ཏུ་རང་ཉིད་ནས་ཉོ་སྒྲུབ་བྱས་པའི་ཚོང་ཟོག་རྣམས་ལ་ཁེ་སྤོགས་ཆེན་པོ་
ཡོང་རྒྱུ་ཡིན་པ་དང་། རང་ཉིད་འཇོན་ཐང་ཆེ་ལ་སྤྱང་གྲུང་ལྡན་པའི་ཚོང་ཕྲུག་
ཅིག་ཡིན་པ་ར་སྤྲོད་བྱེད་པའི་ཆེད་དུ་ད་ལྟའི་ཚོང་རྩིས་ཀྱིས་མགོ་ཐམ་མེ་ཐོམ་
མེར་གྱུར་ཡོད་ཀྱང་། རིག་པ་བསྒྲིམས་ནས་འཛུམ་འཚེར་འཚེར་ ངང་ སྐད་
གསང་མཐོན་པོས་“ཚོང་དཔོན་ཐུགས་ཁྲལ་མ་གནང༌། དེང་སྐབས་རྒྱ་གར་ལ་
རས་ཆ་ཧ་ཅང་དཀོན་པོ་འདུག སྟབས་ལེགས་པ་ཞིག་ལ་སྐུ་ངོ་མི་དཔོན་གྱིས་
ཕག་ཟེ་དོ་པོ་བཅུ་བཙོང་རྒྱུ་བསྐུར་གནང་བ་དེས་མ་གཏོགས། ད་རེས་རས་ཆ་
དོ་པོ་གཅིག་ཀྱང་ཉོ་ཐུབ་ས་མ་རེད། ཉེ་ཆར་ཕག་ཟེ་གོང་འཕར་ཏེ་རྒྱ་གར་གྱི་
ཚོང་པ་ཀ་ཡན་མང་པོས་ཧབ་ཐོབ་རྒྱག་གི་ཡོད་སྟབས་ངས་ཕག་ཟེ་དང་རས་ཆ་
བརྗེ་ཚོང་བྱས་ཏེ་གཞི་ནས་རས་ཆ་དོ་པོ་འདི་དག་ཉོ་སྒྲུབ་ཐུབ་པ་མ་གཏོགས།
ཚོང་པ་གཞན་ལ་རས་ཆ་དོ་པོ་གཅིག་ཀྱང་འཁུར་རྒྱུ་མེད་པས་མི་བྲིན་པ་ག་ལ་
2071:|:
|: གཙུག་གཡུ།
སྲིད། རས་ཆའི་ཐོག་ནས་གྱོང་གུན་ཡོང་རྒྱུ་ཕར་བཞག་ཁེ་སྤོགས་ཆེན་པོ་ཡོང་
ངེས་རེད་” ཅེས་གདེང་ཚོད་ཆེ་མདོག་གིས་བཤད་ཀྱང་། སེམས་པའི་འཆར་
སྣང་གི་རྣམ་འགྱུར་གང་ཡང་མི་སྟོན་པའི་ཚོང་དཔོན་དགྲ་ལྷའི་གདོང་ནས་སྤྲོ་
སྣང་གི་རྣམ་པ་སྤུ་ཙམ་ཡང་མ་ཐོན་པར་སེམས་ནད་ཆེ་བའི་ངང་ལ་ཡུད་ཙམ་
ཞིག་བསམ་བློ་བཏང་ནས་སླར་ཡང་མུ་མཐུད་རྡེའུ་གཏོང་རྩིས་བྱེད་པའི་སྐབས་
སུ། ཨ་ཅག་གསལ་སྒྲོན་ལགས་དགའ་སྣང་ཆེན་པོའི་ངང་ནས་ཡར་འཛུལ་ཡོང་
བ་དང་། མཇུག་ཏུ་བདེ་སྐྱིད་ཀྱིས་ལག་ཏུ་ཕྱི་རྒྱལ་གྱི་ཉི་གདུགས་ཁྲ་ཁྲ་ཞིག་ཁུར་
ནས་གཅིག་རྗེས་གཉིས་མཐུད་ཀྱིས་འཛུལ་ཡོང་། ཚོང་དཔོན་སོགས་ཀྱིས་ཚོང་
རྩིས་རྒྱག་འཕྲོའང་བཞག་ནས་བལྟས་པར། གསལ་སྒྲོན་ལགས་ནི་བཅོས་མིན་
དགའ་སྤྲོའི་འཛུམ་མདངས་ཕྱུང་སྟེ་གསེར་སོ་དག་ཀྱང་ཁའི་ཟུར་ནས་གསེར་
འོད་ཆེམ་ཆེམ་དུ་མངོན། ན་ཚོད་བགྲང་བྱའི་ཁུར་གྱིས་ཅུང་ཟད་ནོན་པར་གྱུར་
ཀྱང་དཀར་ དམར་ འཚམས་ པར་ བྱུགས་ པའི་ བཞིན་ ནི་ རྣམ་ ཀུན་ ལས་ ཉུང་
མཐར་ལོ་བཅུ་ཕྲག་ཙམ་གྱིས་གཞོན་ཤ་ལྡན་པར་མངོན། སེམས་ཀྱི་དགའ་སྤྲོའི་
འཆར་སྒོས་བསྐུལ་བས་ཅུང་ཟད་བྲེལ་འཚུབ་ཀྱི་ངང་ཚུལ་དང་བཅས་ཏེ་“ཚོང་
དཔོན་ལགས། བཀྲ་ཤིས་བདེ་ལེགས། ཁྱེད་ལ་གཏམ་བཟང་ཞུ་རྒྱུ་ཡོད། ད་
རེས་ཚོང་ཟོག་གྲས་སུ་བྱིང་དཀར་པོ་ཧ་ཅང་མང་བས་དེ་རྣམས་མ་བྲིན་པར་
གྱོང་གུན་ཆེན་པོ་ ཡོང་ དོགས་ཀྱིས་ཁྱེད་ལ་ཐུགས་ཁྲལ་བྱུང་ སྟེ་ མདངས་ནུབ་
མནལ་ཡང་ཡག་པོ་མ་ཁུག་པར་བརྟེན་ད་ལྟ་ངས་སྐུ་ངོ་མདའ་དཔོན་གྱི་བཀའ་
མངག་རྒྱ་ཟོག་རྣམས་འབུལ་བར་འགྲོ་སྐབས། ད་ལོ་བྱིང་དཀར་པོ་འགྲོ་ཁུངས་
ཡོད་མེད་བཀའ་འདྲི་ཞུས་པར། སྐུ་ངོ་མདའ་དཔོན་གྱིས་ད་ལོ་ཆར་ཆུ་འཛོམས་
ཤིང་སྐྱ་རྣམ་རྒྱས་པས་འདི་ལོའི་བཀའ་ཤག་ཐུགས་སྤྲོ་དང་དྲུང་སྤྱི་དབྱར་སྐྱིད་
སོགས་དབྱར་དུས་ཀྱི་སྤྲོ་སྐྱིད་ཁག་སྤྲོས་པ་རྒྱས་པ་ཤིག་གནང་རྒྱུའི་དགོངས་པ་
208ལེའུ་བཅུ་གཅིག་པ། ལྐོག་གསོད་ལམ་དུ་མ་ལྷོངས་པ།
མཐུན་ཏེ་བཀའ་ཤག་གི་དབུ་གུར་ལ་སོགས་པའི་གུར་མང་པོ་གསར་བཟོ་གནང་
རྒྱུ་ཐུགས་ གཏན་ འཁེལ་བས། བྱིང་དཀར་པོ་ཐུགས་ མཁོ་ ཤིན་ ཏུ་ ཆེ་ རུང་།
ཚོང་པ་ཁག་ལ་ནི་བྱིང་དཀར་པོ་ལྟ་ཅི་ཟི་ཁྲན་སོགས་རས་དཀར་པོའི་རིགས་
ཀྱང་ཐ་ན་རེ་གཉིས་ཙམ་ལས་བཙོང་རྒྱུ་མི་འདུག ད་རེས་ཁྱེད་ཚོར་བྱིང་དཀར་
པོ་ཡོད་ན་འགྲོ་ཁུངས་ཆེན་པོ་ཡོང་ངེས་རེད། བྱིང་དཀར་པོ་དོ་པོ་ག་ཚོད་
འདུག་གམ་ཞེས་བཀའ་འདྲི་གནང་གི་འདུག་”ཅེས་བཤད་པས། ཚོང་དཔོན་
དགྲ་ལྷ་དང་ཚོང་ཕྲུག་གཉིས་ནི་འཆི་བའི་ནད་ལས་ཐར་བ་ལྟ་བུའི་དགའ་ཚོར་
གྱིས་ཕན་ཚུན་ལྟ་རེས་བྱེད་པ་དང་། ད་གཟོད་རྨོ་བོ་སྤ་ཕྲུགས་བརླགས་པའི་ངོ་
དང་འདྲ་ བའི་ ཚོང་ དཔོན་ དགྲ་ ལྷའི་ གདོང་ ནས་ འཛུམ་ མདངས་ ཐོན་ ཏེ་
དངངས་འཚབ་ཀྱིས་“གསལ་སྒྲོན་ལགས། ཁྱེད་ཀྱིས་ལན་ག་རེ་ཞུས་པ་ཡིན་
ནམ་”ཞེས་དྲིས་པའི་ལན་དུ་“ཨ་ནི་ངས་བྱིང་དཀར་པོ་དོ་པོ་མི་ཉུང་བ་ཞིག་
འདུག་ཀྱང་། ང་ཚོའི་ཚོང་ཕྲུག་གཉིས་ཀྱིས་རས་ཆ་དཀོན་པོ་ཡོད་པ་ཤེས་ནས་
རིན་གོང་དེ་སྔོན་ལས་ལྡབ་གསུམ་ཙམ་མང་བ་སྤྲད་འདུག ཚོང་དཔོན་དགྲ་ལྷ་
ནི་རས་ཆའི་ཐོག་ནས་གྱོང་གུན་ཆེན་པོ་ཡོང་ངེས་རེད་ཟེར་སེམས་ཁྲལ་གནང་གི་
འདུག་ཅེས་ཞུས་པ་ཡིན་”ཟེར་བས། ཚོང་དཔོན་ནི་གསལ་སྒྲོན་ལགས་ཀྱི་སྐད་
ཆ་རྣམས་ཆ་ཚང་བ་ཞིག་འཕྲལ་མ་ཉིད་དུ་གོ་ན་སྙམ་སྟེ་དངངས་འཚབ་ཀྱི་སྒོ་
ནས་“ཨ་ནི། སྐུ་ངོ་མདའ་དཔོན་གྱིས་ག་རེ་གསུང་གི་འདུག་གམ་”ཞེས་སླར་
ཡང་འདྲི་ བ་ བཏང་ བས་ “ སྐུ་ ངོ་ མདའ་དཔོན་ གྱིས་ དགོས་ ལ་ གཏུགས་ དང་
དཀོན་པའི་ཟོག སྦང་མ་ཡིན་ཀྱང་འབྲུ་ལས་ལྷག ཅེས་པའི་དཔེ་ལྟར་དེང་
སྐབས་བྱིང་དཀར་པོ་དཀོན་པའི་ཐོག་ལ། ཁ་ཚ་དགོས་གཏུགས་ཀྱི་དུས་སུ་
བབ་སྟབས་སེམས་ཁྲལ་བྱེད་དགོས་དོན་གང་ཡོད། ངས་ཀྱང་འཚོང་རོགས་
བྱས་ཆོག་གསུང་གི་འདུག་” ཅེས་གསལ་སྒྲོན་ལགས་ཀྱིས་འཛུམ་དམུལ་དམུལ་
209གཙུག་གཡུ།
ངང་བཤད་པས། ཚོང་དཔོན་ལ་དགའ་བ་ཆེན་པོ་སྐྱེས་ཏེ་“ད་བྱས་ན་འགྲིགས་
ཤག ངའི་སེམས་ནད་ཚང་མ་བསངས་སོང་། བདེ་སྐྱིད། མཆོད་ཆང་ཁྱེར་
ཤོག་”ཅེས་བཤད་དེ་ཚོང་ཕྲུག་གཉིས་ལའང་ཆང་བླུགས། སྐྱིད་སྣང་ཆེན་པོས་
ཕུད་གཏོར་ལན་གསུམ་བྱས་ནས་དཀར་ཡོལ་གང་ཞབས་དག་བརྒྱབ་སྟེ་ཚོང་
ཕྲུག་གཉིས་ལའང་ཨུ་ཚུགས་ཀྱིས་ཞབས་དག་རྒྱག་ཏུ་བཅུག་ཅིང་། ཧ་ཧ་ཧ་
ཞེས་གད་མོ་དགོད་པའི་སྐབས་སུ་གསལ་སྒྲོན་ལགས་ཀྱིས་“ཚོང་དཔོན་ལགས།
སྐུ་ངོ་མདའ་དཔོན་གྱིས་བྱེ་མ་ཀ་ར་ཏོག་ཙམ་ཞིག་དཔལ་ལྡན་སྐྱེལ་བར་གཏོང་
རོགས། རིན་འབབ་ལམ་སེང་བསྐུར་ཡོང་གསུང་གི་འདུག་” ཅེས་ལབས་པར་
ཚོང་དཔོན་གྱིས་བློ་ཐག་ཆོད་པོས་“ཡིན་དང་ཡིན། སྐུ་ངོ་མདའ་དཔོན་གྱིས་
ངའི་རས་ཆ་འཚོང་རོགས་གནང་ན་བྱེ་མ་ཀ་རར་རིན་འབབ་ཞུ་ག་ནས་དགོས་”
ཞེས་ཟེར་བ་དང་སྦྲགས་དཔལ་ལྡན་གཟིམ་ཆུང་དུ་བོས་ནས་སྐུ་ངོ་མདའ་དཔོན་
ལ་བྱེ་མ་ཀ་ར་དོ་པོ་གཅིག་འཕྲལ་དུ་འབུལ་བར་རྒྱུགས་ཞེས་མངགས་སོ།
དཔལ་ལྡན་གྱིས་བྱེ་མ་ཀ་ར་དོ་པོ་རྒྱབ་ཏུ་ཁུར་ཏེ་བར་སྐོར་བརྒྱུད་ནས་
འགྲོ་བའི་སྐབས་སུ་ཉི་མ་བཞུད་ལ་ཉེ་བས་བར་སྐོར་རྒྱག་མཁན་བར་མ་ཆད་པ་
འདུག་པ་དེ་རྣམས་ཀྱི་དཀྱིལ་ནས་ཕར་གཡོལ་ཚུར་གཡོལ་གྱིས་ཐད་ཀར་སྐུ་ངོ་
མདའ་དཔོན་གྱི་གཟིམ་ཤག་ཏུ་སོང་བ་ན། མདའ་དཔོན་གྱིས་རྣམ་ཀུན་དཔལ་
ལྡན་ལ་དགའ་སྣང་ཆེན་པོའི་ཚུལ་གྱིས་སྐད་ཆ་ཤོད་པ་དང་ཇ་བླུག་ཏུ་འཇུག་པ་
སོགས་བྱེད་ཀྱང་། དེ་ཉིན་གཟིམ་ཆུང་དུ་མ་བཏང་བར་ཁྱུག་ཙམ་རིང་སྒུག་
དགོས་ཞེས་ཞབས་ཕྱི་ཁང་དུ་བཞག ཧ་ལམ་ཆུ་ཚོད་གཅིག་ལྷག་ཙམ་སོང་བའི་
མཚམས་སུ་གཞི་ནས་སྐུ་ངོ་མདའ་དཔོན་གཟིམ་ཆུང་ནས་མར་ཐོན་ཏེ་བཅོས་
མའི་འཛུམ་ མདངས་ ཞིག་ བསྟན་ནས་“དཔལ་ལྡན། དེ་ རིང་ལོག་ཕྱིན་ན་
འགྲིག་པ་འདུག གསལ་སྒྲོན་ལགས་ལ་ཐུགས་རྗེ་ཆེ་ཞུས་ཨང་" ཞེས་ལབས།
210ལེའུ་བཅུ་གཅིག་པ། ལྐོག་གསོད་ལམ་དུ་མ་ལྷོངས་པ།
དཔལ་ལྡན་ནི་དུས་ཡུན་རིང་པོ་དེ་ཙམ་ཞིག་སྒུག་ཏུ་བཅུག་སྟབས་ཕལ་ཆེར་བྱེ་
མ་ཀ་ རའི་ རིན་ འབབ་ བསྐུར་རྩིས་ མེད་ དམ་ བསམས་ ནས་ མདའ་ དཔོན་ གྱི་
གདོང་ལ་ལྟ་སྐབས་མདའ་དཔོན་ནི་གདོང་གཤིས་ལོག་ཡོད་པ་དང་། བཅོས་
མའི་འཛུམ་མདངས་སྟོན་ཚུལ་བྱེད་ཀྱང་ཞིབ་ཏུ་ལྟ་དུས་འགྲམ་ཤ་རྣམས་འདར་
སིག་སིག་ཏུ་འཕག་ཅིང་ངོ་གདོང་ནས་ཁྲོ་བའི་རྣམ་འགྱུར་ཅི་ཡང་མངོན། ཁྲག་
རྩ་དམར་པོ་བརྒྱོངས་པའི་མིག་འབྲས་ཟུང་ནི་གཡོ་བ་མེད་པར་དཔལ་ལྡན་གྱི་
གདོང་ལ་འབུར་ཚུགས་སུ་བལྟས། གད་མོ་དགོད་ཚུལ་དུ་འགྲམ་ཤ་ཡང་ཡང་
འཐེན་ཡང་ ཆུ་ སྒྲོས་ དག་ ནི་ རེངས་ པ་ ལྟར་ ལས་ གཡོ་ འགུལ་ ཆེར་ མི་ བྱེད།
གཟུགས་པོ་ཡོངས་རྫོགས་ཀྱང་སྒུལ་སྐྱོད་མེད་པར་འཇིམ་པའི་གཟུགས་བརྙན་
བཞིན་ཀེ་རེར་གནས། དེ་རྗེས་གོམ་པ་གཉིས་ཕྱི་བགྲོད་བརྒྱབ་སྟེ་“དཔལ་ལྡན།
ད་ནང་དུ་ལོག་རྒྱུགས་”ཞེས་འཇིགས་སྣང་ལྡན་པའི་ང་རོ་བསྒྲགས། རང་ཉིད་
ཀྱིས་དད་གུས་ཆེན་པོ་བྱེད་སའི་སྐུ་ངོ་མདའ་དཔོན་རྣམ་ཀུན་དང་གཏན་ནས་མི་
འདྲ་བའི་རྣམ་འགྱུར་དྲག་པོ་དེ་མཐོང་སྐབས་དཔལ་ལྡན་གྱི་སེམས་ལ་དེ་རིང་སྐུ་
ངོ་མདའ་དཔོན་ལ་ཐུགས་མི་སྤྲོ་བ་ཅི་ཞིག་བྱུང་བ་ཡིན་ནམ། ཡང་ན་ཛ་དྲག་ཆེ་
བའི་བསྙུན་གཞིས་གདུངས་པ་གཏན་འཁེལ་རེད་སྙམ་སྟེ་སེམས་ཁྲལ་ཆེན་པོས་
“སྐུ་ངོ་ཆེན་པོ། དེ་རིང་ཁྱེད་ཀྱི་ཞལ་མདངས་ཧ་ཅང་ཞན་པས་སྐུ་ཁམས་མི་
བདེ་བ་ཐག་གིས་ཆོད། ངས་སྐུ་ཞབས་ཨེམ་ཆེ་ལགས་གདན་འདྲེན་ཞུ་བར་ཕྱིན་
ཆོག་”ཅེས་ལབས། མདའ་དཔོན་ནི་གློ་བུར་དུ་གཉིད་སད་པ་ལྟ་བུར་“ཨ་ལས།
ཏག་ཏག་རེད། དེ་རིང་ང་གཟུགས་པོ་བདེ་པོ་མི་འདུག ད་ལྟ་སྨན་བཏང་
ཟིན་པ་ཡིན། ཨེམ་ཆེ་གདན་འདྲེན་ཞུ་མི་དགོས། ཁྱོད་རང་ནང་ལ་ལོག་ཅིག་”
ཅེས་སྐད་ཀྱི་ང་རོའང་ཅུང་ཟད་འཇམ་དུ་བཏང་སྟེ་སྨྲས་པ་ན་དཔལ་ལྡན་གྱིས་
“ལགས་ལགས་སོ། སྐུ་ངོ་སྐུ་གཟུགས་ལ་ཐུགས་ཅག་གནང་རོགས་གནང་”ཞེས་
211|++Zabe, གཙུག་གཡུ།
ལབས་ཏེ་ཕྱག་འབུལ་ཞུས་ནས་ལོག
ཀྱང་།
རྒྱལ་སྒོའི་ཕྱིར་ཐོན་པ་དང་ཡར་གནམ་ལ་བལྟས་པས་ས་རུབ་ཟིན་འདུག་
ཟླ་བཀྲག་གསལ་ལ་མ་གསལ་ཞིག་སྤྲིན་པའི་རྒྱུག་ཕྱོགས་དང་བསྟུན་
ཏེ་སྐབས་རེ་མངོན་ཙམ་དང་སྐབས་རེ་མི་མངོན་ཙམ་གྱིས་སྐྱ་ལམ་ཆོད་ཙམ་
འདུག ལམ་བར་དུ་དཔལ་ལྡན་ནི་ད་ལྟའི་གནས་ཚུལ་རྣམས་སྣང་བར་ཁྲ་ལྷམ་
མེར་ཤར་ཏེ། རང་ཉིད་ཀྱི་ཕ་མའི་དགྲ་ཤ་ལེན་རྒྱུར་རྒྱབ་སྐྱོར་གནང་མཁན་སྐུ་
ངོ་དེ་ལ་བགེགས་བར་བྱུང་ན་ཆག་སྒོ་བསླངས་སོང་སྙམ་ནས་སེམས་ཁྲལ་བྱེད་པ་
དང་། མདའ་དཔོན་གྱི་རྣམ་འགྱུར་ཡ་མཚན་ཅན་དེ་ཇི་ལྟར་བྱས་ཀྱང་མིག་གི་
མདུན་དུ་འཁོར་ཞིང་། ལྷག་དོན་དུ་འཇིགས་རུང་ལྡན་པའི་མིག་གི་ཟིལ་ཤུགས་
དེ་ཡིས་གཡོ་འཁྲུལ་གདུག་རྩུབ་ཀྱི་སྣང་བ་ཞིག་འབྱིན་པར་བྱེད། དེ་དག་བསམ་
བློ་འཁོར་བ་ཙམ་གྱིས་དཔལ་ལྡན་ནི་བརྗོད་མི་ཤེས་པའི་སྐྲག་སྣང་གིས་ལུས་པོ་
ཡོངས་རྫོགས་སྐྱི་གཡའ་བར་གྱུར། དེ་ལྟར་སོང་སོང་བ་ན་བར་སྐོར་བྱང་ངོས་
སྣང་རྩེ་ཤག་གི་མདུན་དུ་གནས་པའི་ཀཀྞི་སྒོ་བཞིའི་འགྲམ་དུ་སླེབས་སྐབས། གློ་
བུར་དུ་ཁུར་པོ་ལྟ་བུའི་དངོས་པོ་ཉ་རེ་ཉོ་རེ་ཞིག་ལ་རྐང་པ་ཐོགས་ཏེ་ཏོག་ཙམ་མ་
གཏོགས་ཁ་སྦུག་ཏུ་འགྱེལ་གྲབས་བྱས། མཚན་མོ་ཕྱི་རོལ་དུ་ཁུར་པོ་འདི་འདྲ་
ཞིག་སུས་བཞག་པ་ཡིན་ནམ་བསམས་ནས་འགྲམ་དུ་སོང་སྟེ་ཟླ་བཀྲག་གི་སྐྱ་འོད་
ལ་བསྟེན་ནས་ཞིབ་ཏུ་བལྟས་པས་དེ་ནི་ཁུར་པོ་ག་ལ་ཡིན། རྒད་པོ་ཞིག་གིས་
མགོ་བོ་ ཀཀྞི་ སྒོ་ བཞིའི་ མཆོད་ རྟེན་ ལ་ གཏད་ དེ་ ཉལ་ ནས་ ཡོད་ པ་ མཐོང་།
དཔལ་ལྡན་གྱིས་སྒུར་སྒུར་བྱས་ཏེ་“སྤོ་བོ་ལགས། རྡོག་བརྫིས་ཐེབས་མ་བྱུང་
ངམ། ཁྱེད་རང་འདིར་ག་རེ་བྱེད་ཀྱི་ཡོད་དམ་”ཞེས་དྲིས། རྒད་པོ་དེས་“བུ་
ལགས། རྡོག་བརྫིས་ཐེབས་མ་བྱུང༌། ང་ནི་ས་ཐག་རིང་པོ་ནས་ལྟོ་སྐོར་གནས་
སྐོར་ལ་ཡོང་བ་ཡིན། རྒས་འཁོགས་སྐྱོ་པོ་ཡིན་ཙང་གནས་ཚང་གཡར་མཁན་མ་
212ལེའུ་བཅུ་གཅིག་པ། ལྐོག་གསོད་ལམ་དུ་མ་ལྷོངས་པ།
བྱུང་བས་ཁྲོམ་ལམ་དུ་མ་ཉལ་ཀ་མེད་བྱུང་”ཞེས་ཟེར། གཉེར་མས་ཁེངས་པའི་
དཔྲལ་བའི་ཐོག་ ཏུ་དུང་ལྟར་དཀར་བའི་སྐྲ་ཚོགས་འཕྱང་འཕྲུལ་དུ་ཟིང་ བ་
རྣམས་རླུང་བུས་བསྐུལ་ཏེ་ཟང་ཟིང་བྱེད་པ་དང༌། མགོ་བོ་ཅུང་ཟད་འཁྲུག་
འཁྲུག་ཏུ་ འདར་ བཞིན་ སྐྱོ་ སྣང་ཆེན་པོའི་ངང་ རྒད་ པོས་ དེ་ ལྟར་ སྨྲས་ པ་ ན།
དཔལ་ལྡན་ ནི་ རང་ ཉིད་ ཀྱི་ པ་ ཕ་ ཕུན་ཚོགས་འདས་ པོ་ དེ་ ལྷང་ ངེར་དྲན་ ཏེ་
སེམས་པ་རབ་ཏུ་གདུངས་ཤིང་། རྒད་པོར་སྙིང་རྗེ་ཆེན་པོ་སྐྱེས་ཏེ་ཨམ་ཕྲག་
ནས་དངུལ་ ཁུག་ ཆུང་ ཆུང་ ཞིག་ བཏོན་ ཏེ་ ཡུན་ རིང་ གསོག་འཇོག་བྱས་ པའི་
དངུལ་སྲང་བཅུ་ཐམ་པ་ཡོད་པ་ནས་དངུལ་སྲང་ལྔ་བཏོན་ཏེ་རྒད་པོའི་ལག་ཏུ་
བླུགས་ཐོག་“སྤོ་བོ་ལགས། ངའི་པ་ཕ་འདས་པོ་དེ་ཁྱེད་དང་འདྲ་བར་བར་སྐོར་
ནང་དུ་ ས་ལ་འགྱེལ་ཏེ་ནམ་ཡང་ལངས་རྒྱུ་མེད་པར་གྲོངས་སོང་བས། ཁྱེད་
རང་མཐོང་དུས་སླར་ཡང་མཐོང་ཐབས་བྲལ་བའི་ངའི་པ་ཕ་ ཧ་ ཅང་ དྲན་པོ་
འདུག དངུལ་འདི་ཁྱེད་རང་རྩམ་པ་གཟིགས་རོགས་གནང་”ཞེས་མགྲིན་པ་
རྣོང་བཞིན་པར་སྨྲ་བའི་སྐབས་དེར་ཉེ་འགྲམ་ནས་སྐད་ཆ་ཤབ་བི་ཤོབ་བི་ཤོད་
མཁན་གྱི་སྒྲ་ཞིག་ཐོས། དཔལ་ལྡན་དང་རྒད་པོ་གཉིས་ཀས་སྐད་སྒྲ་ཐོས་སའི་
ཕྱོགས་དེར་ལྟ་དུས་ལོ་ན་ཆེ་ཆུང་འདྲ་མིན་གྱི་ཕྲུ་གུ་བཅུ་ཙམ་ཞིག་གིས་མཆོད་
རྟེན་གྱི་བྱང་སྒོའི་ཟུར་ནས་མགོ་ཧྲོག་གེར་ཚུར་ལྟ་བཞིན་འདུག དེའི་ནང་གི་ཕྲུ་
གུ་ཆུང་བ་ཞིག་གིས་དཔལ་ལྡན་རྒད་པོའི་འགྲམ་དུ་ངུ་བཞིན་ཡོད་པའི་ཚུལ་ལ་
བལྟས་ཏེ་“ཁོ་ཚོ། དོ་དགོང་ང་ཚོར་ཉལ་རོགས་གསར་པ་ཞིག་སླེབས་པ་འདྲ།
ཁོ་ལ་ཕྱུ་པ་དྲོ་མདོག་ཁ་པོ་ཞིག་གོན་རྒྱུ་འདུག་པས་ང་ཚོ་མཉམ་དུ་བསྙལ་ན་ཡག་
པོ་ཡོང་བ་འདུག་” ཅེས་བཤད་མ་ཐག་ཏུ་དེ་ལས་ཅུང་ཆེ་བའི་ཕྲུ་གུ་ཞིག་གིས་
“ཏག་ཏག་རེད། ང་ལ་སྟོད་ཐུང་དང་གུ་ཐུང་མ་གཏོགས་ཕྱུ་པ་གོན་རྒྱུ་མེད་
པས་ང་གཉིས་མཉམ་དུ་ཉལ་ན་ཉལ་ཆས་ཡག་པོ་ཞིག་ཡོང་གི་རེད་”ཅེས་བཤད།
213གཙུག་གཡུ།
དེ་མུར་ཅུང་ཟད་སྐད་སྒྲ་སྦོམ་པ་ཞིག་གིས་“ག་རེ་ཟེར་གྱི་ཡོད་དམ། ཁོ་དོ་
དགོང་སྤོ་བོ་ལགས་དང་མཉམ་དུ་ཉལ་ན་ཏག་ཏག་རེད། རྒས་འཁོགས་ཕྱི་ལོག་
ལ་འཁྱག་གི་ཡོད་པ་ཐག་ཆོད། ང་ཚོ་ཚང་མ་གཟིམ་ཆུང་ནང་དུ་ཉལ་ ས་མི་
འདུག་གམ། ཚང་མ་ཡར་ཤོག་ཅིག་”ཅེས་བཀའ་བཏང་བས་ཕྲུ་གུ་རྣམས་རེ་རེ་
བཞིན་སྒོའི་ནང་དུ་འཛུལ། དཔལ་ལྡན་གྱི་བསམ་པར་ཀཀྞི་སྒོ་བཞིའི་ནང་དུ་
གཟིམ་ཆུང་ག་ནས་ཡོང་། ཕྲུ་གུ་འདི་ཚོས་ག་རེ་བྱེད་ཀྱི་ཡོད་དམ་སྙམ་སྟེ་རྒད་
པོའི་འགྲམ་ནས་ཡར་ལངས་ཏེ་སྒོའི་ནང་དུ་འཛུལ། ཕྱོགས་བཞིར་སྒོ་རེ་ཡོད་པ་
ལས་ལྷོ་ངོས་ཀྱི་སྒོའི་ནང་ནས་ཟླ་བཀྲག་གི་འོད་ཟེར་འཕྲོས་ནས་འདུག་པས་ལོ་
ན་བདུན་བརྒྱད་ཙམ་ནས་བཅུ་བདུན་བཅོ་བརྒྱད་ཙམ་དུ་སོན་པའི་ཕྲུ་གུ་མང་པོ་
ཞིག་ཡོད་པ་དེ་དག་ལ་ལ་ནི་རྩིག་ཟུར་ཁུག་ཁྱོག་གི་ས་ཐོག་ཏུ་ཉལ་ནས་འདུག་པ་
དང་། འགའ་རེས་ནི་དཀྱིལ་ དུ་ གནས་པའི་རྡོའི་ མཆོད་ ཀོང་ ཆེན་ པོ་ དེའི་
མཐའ་འཁོར་དུ་སྒྲུང་ཤོད་རེས་བྱེད་བཞིན་ཡོད་པ་མཐོང་། ཕྲུ་གུ་རྣམས་ཀྱིས་
དཔལ་ལྡན་འཛུལ་ཡོང་བ་མཐོང་བ་དང་གཡས་ཕྱོགས་རྩིག་ཁུག་གི་ས་ཐོག་ན་ཕྲུ་
གུ་གསུམ་བཞི་ཙམ་ཞིག་རུག་རུག་ཏུ་ཉལ་ནས་ཡོད་པ་དེའི་ནང་གི་ཕྲུ་གུ་ཞིག་
གིས་ཨང་དང་པོར་སྐད་བརྒྱབ་སྟེ་“དཔོན་པོ། ང་ཚོའི་ཉལ་རོགས་གསར་པ་
སླེབས་བྱུང་། ང་དང་མཉམ་དུ་སྙོལ་དང་”ཟེར་བས་རྡོ་ཀོང་འགྲམ་དུ་བསྡད་
ནས་ཕྲུ་གུ་ཁ་གཅིག་ལ་སྒྲུང་ཤོད་བཞིན་ཡོད་པའི་གཞོན་པ་ལོ་བཅོ་བརྒྱད་ཙམ་
ལ་སླེབས་པ་དེས་ཡར་ལངས་ཏེ། ལག་པ་གཉིས་སྐེད་གཟེར་བྱས་ནས་གོམ་
བགྲོད་དལ་པོས་རྫིག་ཉམས་ཀྱི་རྣམ་པ་ཞིག་བསྟན་ཏེ་དཔལ་ལྡན་གྱི་མདུན་དུ་
ཡོངས་ནས་“ཝ་ཡེ། ཨམ་ཆོག་ཉོན་དང་། སྣང་རྩེ་ ཤག་ གི་ ས་ རྒྱུད་ ཡོངས་
རྫོགས་ང་ཚོའི་ས་ཁོངས་རེད། ལྷག་དོན་དུ་ཀཀྞི་སྒོ་བཞི་འདི་ནི་ང་ཚོའི་གཟིམ་
ཆུང་ཡིན་ཙང་ནམ་རྒྱུན་མི་གཞན་པ་སུ་ཡང་ཉལ་ཆོག་གི་མ་རེད། ཡིན་ནའི་
214ལེའུ་བཅུ་གཅིག་པ། ལྐོག་གསོད་ལམ་དུ་མ་ལྷོངས་པ།
215གཙུག་གཡུ། / ན ཀྱང
ཁྱེད་ལ་ཕྱུ་པ་དྲོ་མདོག་ཁ་པོ་ཞིག་གོན་རྒྱུ་འདུག་པས་ཉལ་འདོད་ཡོད་ན་ངས་
ཉར་ཆོག ང་ཚོའི་ཨ་ཕྲུག་གསུམ་ཏོག་ཙམ་ན་གི་འདུག ཁྱོད་ཁོ་ཚོ་དང་མཉམ་
དུ་ཉལ་ནས་ཕྱུ་པ་དེ་མཉམ་དུ་གྱོན་དགོས་ཀྱི་རེད། ཁྱོད་རང་འདིར་ཤོག་ཅིག་"
ཅེས་དཔལ་ལྡན་གྱི་ལག་པ་ནས་འཐེན་ཏེ་ལྷོ་སྒོའི་འགྲམ་གྱི་རྩིག་ཟུར་ཞིག་ཏུ་
ཁྲིད་དེ་རྩྭ་རས་རྡོལ་པ་ཞིག་འཕྲེད་ལ་བཏིངས་ཡོད་པ་དེ་ཐོག་ཏུ་རུག་རུག་གིས་
ཉལ་ནས་ཡོད་པའི་ཕྲུ་གུ་ཆུང་ཆུང་གསུམ་ལ་མཛུབ་མོ་བཙུགས་ཏེ་“ལྟོས་ཤིག
ཨ་ཕྲུག་གསུམ་པོ་འདི་ནད་པ་རེད། ཁྱོད་རང་ཁོ་ཚོ་དང་མཉམ་དུ་ཉོལ་ཞིག་”
ཅེས་“དཔོན་པོས་”བཀའ་བཏང༌། དཔལ་ལྡན་ནི་ཚུལ་འདི་རྣམས་མཐོང་བས་
དགོད་ཀྱང་བྲོ་ལ་སྙིང་ཡང་རྗེ་སྟེ་“ང་འདི་རུ་ཉལ་བར་ཡོང་བ་མིན། ང་ནི་ཚོང་
པ་ཞིག་གི་གཡོག་པོ་ཡིན། ཕྲུ་གུ་འདི་གསུམ་ནད་པ་ཡིན་ན་ཕ་མའི་འགྲམ་དུ་མ་
བསྐྱལ་བར་འདིར་བཞག་ན་ག་ནས་ཡོང་”ཞེས་དངངས་འཚབ་ཀྱིས་བཤད་པ་
དང་། “དཔོན་པོས་”ཧ་ཧ་ཞེས་གད་མོ་བགད་དེ་“གཟིམ་ཆུང་འདིའི་ནང་དུ་
བཞུགས་མཁན་སྐུ་ངོ་ཚོའི་ཡབ་ཡུམ་ཚང་མ་སྔ་མོ་ནས་ཨ་ཁུ་གཤིན་རྗེ་ཆོས་རྒྱལ་
གྱི་སྐུ་མགྲོན་ལ་ཕེབས་ཚར་བ་ཤ་སྟག་རེད། ང་ཚོ་ཉིན་ལྟར་རེ་བཞིན་འགྲོ་བ་
རིགས་དྲུག་སེམས་ཅན་ཐམས་ཅད་ལ་བདེ་བ་འཐོབ་པའི་དོན་ཆེན་བསྒྲུབ་ཆེ༴
དུ་ས་དབང་རྣམ་པ་དང་མཉམ་དུ་བཀའ་ཤག་འཚོག་པར་འགྲོ་དགོས་ཀྱི་ཡོད་
སྟབས་ཕ་ མ་ ཐུག་ པར་ འགྲོ་ ལོང་མི་འདུག་” ཅེས་ བསྟན་ བཤིག་ བཤད་ པར་
གཡས་གཡོན་གྱི་ཕྲུ་གུ་ཚང་མ་གད་མོ་ཤོར་ནས་ཡུད་ཙམ་རིང་ལ་དགོད་སྒྲས་
ཁེངས། ད་དུང་ཕྲུ་གུ་རྣམས་ཀྱིས་ཕན་ཚུན་“སྐུ་ངོ་། སྐུ་ངོ་”ཞེས་འབོད་རེས་
བྱེད་པ་ལ་སོགས་པའི་རྩེད་མོའི་སྐད་ཅོར་གྱི་འུར་སྒྲ་སྒྲོག་ཀྱང་དཔལ་ལྡན་གྱི་
མདུན་དུ་ཡོད་པའི་ཕྲུ་གུ་གསུམ་པོ་ནི་ད་དུང་འགུལ་ཙམ་ཡང་མི་བྱེད་པར་ཉལ་
ནས་འདུག དཔལ་ལྡན་གྱིས་པུས་མོ་ས་ལ་བཙུགས་ཏེ་ཕྲུ་གུ་དེ་གསུམ་ལ་ཞིབ་
216ལེའུ་བཅུ་གཅིག་པ། ལྐོག་གསོད་ལམ་དུ་མ་ལྷོངས་པ།
ཏུ་ལྟ་ སྐབས་ ཤ་ སྐམ་ རུས་ སྐམ་དུ་གྱུར་ནས་ བྲང་ གི་ རྩིབས་ མ་ ཡང་ རོང་ངེར་
མངོན་པའི་ཕྲུ་གུ་གསུམ་འདུག་པ་ལས་གཅིག་ནི་ཚ་བ་རྒྱས་ཏེ་དབུགས་ལྷེམ་ལྷེམ་
དུ་འཁུན་ སྒྲ་སྒྲོག་བཞིན་ཡོད་པ་དང་། གཅིག་ནི་ལུས་པོ་ཡོངས་རྫོགས་གོང་
བུར་བསྐུམས་ཏེ་ལག་པ་གཉིས་ཀྱིས་གྲོད་པར་སྦར་བཙིར་བརྒྱབ་སྟེ་“ཨ་རོ། ཨ་
རོ་”ཞེས་སྨྲེ་སྔགས་དིར་དིར་སྒྲོག་བཞིན་ཡོད། ལྷོ་སྒོའི་ཕྱོགས་སུ་ཉལ་བའི་ཕྲུ་གུ་
དེ་ནི་རྐང་པར་ཁྱིས་རྨུགས་ནས་ཧྭ་རིལ་རྡོག་ཙམ་ཞིག་བཀོག་ཟིན་ཏེ་ཁྲག་ཟག་
བཞིན་འདུག ཕྲུ་གུ་དེ་དག་གིས་དཔལ་ལྡན་མཐོང་བ་དང་“ཇོ་ཇོ། ང་གྲོད་པ་
ལྟོགས་ཀྱི་འདུག ཟ་རྒྱུ་ཞིག་སྟེར་དང་” ཞེས་སྨྲས་པས། དཔལ་ལྡན་གྱིས་
མགྱོགས་པོ་ རང་གི་ ཨམ་ཕྲག་ལྕག་ལྕག་བྱས་ཀྱང་ཟ་རྒྱུ་གང་ཡང་མ་རྙེད་པར་
དངུལ་ཁུག་ཆུང་ཆུང་དེ་ལག་ཏུ་ཐེབས་པ་ན་ཐེ་ཚོམ་མེད་པར་དངུལ་ཁུག་མར་
བཏོན་ཏེ་དངུལ་ལྷག་འཕྲོ་རྣམས་ལག་ཏུ་ཁྱེར་ནས་ཡར་ལངས་ཏེ་ཕྲུ་གུ་རྒན་པ་
དེའི་ལག་པར་བླུགས་ཏེ་“ང་ལ་ཟ་རྒྱུ་གང་ཡང་སྟེར་རྒྱུ་མེད་པས་འདིར་དངུལ་
སྲང་ལྔ་ཡོད། སང་ཉིན་ཁྱོད་ཀྱིས་ཟ་རྒྱུ་ཉོས་ནས་ཕྲུ་གུ་ཚོར་སྟེར་རོགས་གྱིས་”
ཞེས་ལབས་མ་ཐག་ཏུ་“དཔོན་པོ་”ཞེས་པ་དེས་སྐད་གསང་མཐོན་པོས་“ཨ་ཕྲུག་
ཚོ། ཁོང་གིས་ང་ཚོར་དངུལ་སྲང་ལྔ་སྟེར་བྱུང༌། དེའི་ནང་ནས་སྲང་གསུམ་
ནད་པ་ཚོའི་ལྟོ་ཆས་ཉོ་བྱེད་ལ་བཞག་སྟེ་ལྷག་འཕྲོས་ཙམ་པ་ཉོས་ནས་ཚང་མར་
བགོ་བཤའ་རྒྱག་གི་ཡིན། ཐུགས་རྗེ་ཆེ་ཞུས་ཤིག་”ཅེས་བཀའ་བཏང་བས། ཕྲུ་
གུ་རྣམས་ཀྱིས་གཅིག་རྗེས་གཉིས་མཐུད་ངང་“ཇོ་ཇོ། ཐུགས་རྗེ་ཆེ། ཁྱོད་སྐུ་ཚེ་
རིང་པོ་ཡོང་བ་ཤོག་”ཟེར་བ་ལ་སོགས་པའི་སྐད་ཀྱིས་ཁེངས། མཚམས་འདིར་
དཔལ་ལྡན་ནི་རང་ཉིད་ཀྱིས་ལོ་ཤས་རིང་ལ་སྐར་མ་རེ་རེ་བཞིན་གསོག་འཇོག་
བྱས་པའི་དངུལ་ཡོངས་རྫོགས་ཡུད་ཙམ་ཞིག་ལ་མེད་པར་གྱུར་ཀྱང་། རང་ཉིད་
ཀྱིས་བྱ་བ་བཟང་པོ་ཞིག་བསྒྲུབས་ནས་རང་ཉིད་ལས་དགོས་མཁོ་ཆེ་བའི་མི་
217בכן.
གཙུག་གཡུ།
རྣམས་ལ་དངུལ་དེ་རྣམས་ཐོབ་སྟེ་དགའ་ཚོར་ཆེན་པོས་ཐུགས་རྗེ་ཆེ་ཟེར་བ་དང་
སྨོན་ལམ་འདེབས་པའི་ཚུལ་འདི་མཐོང་དུས་དགའ་སྤྲོ་ཆེན་པོ་བྱུང་སྟེ་“ཕྲུ་གུ་ཚོ་
སྡོད་ཨང་། ང་ནི་མི་གཡོག་རྒྱུག་མཁན་ཡིན་པས་ཕྱི་པོ་བྱས་ན་འགྲིག་གི་མ་
རེད་”ཅེས་བཤད་པ་དང་སྦྲགས་སེམས་སུ་དེ་སྔ་ཡོང་མི་མྱོང་བའི་སྐྱིད་སྣང་གིས་
ཁེངས་ཏེ་ཀཀྞི་སྒོ་བཞིའི་ཤར་སྒོ་ནས་ཐོན། “དཔོན་པོ་”ཞེས་པ་དེའང་དགའ་
ཚོར་གྱིས་སྒོ་འགྲམ་བར་ཡོང་ནས་“བུ་ལགས། ཐུགས་རྗེ་ཆེ། ག་ལེ་ཕེབས་”
ཞེས་སྐྱེལ་མ་བྱས་སོ།
དེ་ནས་གོམ་པ་བཅུ་ཙམ་སོང་བ་ན་མདུན་ཕྱོགས་ནས་ལུས་སྟོབས་ཆེ་བའི་
མི་ཞིག་ཐད་ཀར་དཔལ་ལྡན་གྱི་མདུན་དུ་ཤོར་ཡོང་སྟེ་གློ་བུར་དུ་དཔལ་ལྡན་གྱི་
ལག་པ་ནས་དམ་པོར་བཟུང་སྟེ་སྐད་ཀྱི་ང་རོ་དྲག་པོས་“ཁྱོད་སུ་ཡིན་ནམ་”ཞེས་
དྲིས། ཁོ་པའི་ལག་པ་ནི་དེ་ལྟ་བུའི་ཤུགས་ཆེན་པོ་ཞིག་འདུག་པས་ལྕགས་ཀྱི་
སྐམ་པས་བཟུང་བ་བཞིན་དུ་དཔལ་ལྡན་ནི་འགུལ་ཙམ་ཡང་བྱེད་མི་ཐུབ་པར་
གྱུར། མི་དེའི་སྐད་མདངས་དང་དབྱིབས་ལ་བལྟས་ན་དཔལ་ལྡན་གྱིས་མཐོང་
མྱོང་མྱོང་ཞིག་ཡོད་རུང་། གདོང་ལ་ག་ཚོད་བལྟས་ཀྱང་ཟླ་བཀྲག་ཧ་ཅང་མི་
གསལ་བའི་སྐབས་དང་འཁེལ་ནས་ངོ་ནི་མ་ཤེས། ཕལ་ཆེར་རང་ཉིད་དང་རྐུ་
མ་ཞིག་ནོར་བ་ཡིན་པ་རེད་བསམས་ཏེ་འཚབ་འཚུབ་ཀྱིས་“ང་ཚོང་དཔོན་དགྲ་
ལྷའི་གཡོག་པོ་དཔལ་ལྡན་ཡིན་”ཞེས་བཤད་པ་ན་མི་དེས་ལག་པ་གློད་རྒྱུ་ལྟ་ཅི།
ལག་པ་ཡ་གཅིག་གིས་བྲང་ཁོག་ནས་བཟུང་སྟེ་སྤྲུག་སྤྲུག་ཅིག་བཏང་སྟེ་“ནོར་མི་
འདུག ཏག་ཏག་ཁྱོད་རེད། སྤྲང་ཕྲུག་ཚེ་ཟད་ཁྱོད་ངས་སྒུག་བསྡད་ཡོད་”
ཟེར་ནས་ལག་པ་ཆེན་པོ་གཉིས་ཀྱིས་མཇིང་པ་ནས་འཇུས་ཏེ་སྐེ་བཙིར་བཏང་།
དཔལ་ལྡན་ན་ཟུག་མ་བཟོད་པར་མགྱོགས་མྱུར་ཁོའི་ལག་པ་ཡ་གཅིག་བཟུང་སྟེ་
མགོ་སྒུར་སྒུར་བྱས་ནས་ཤུགས་གང་ཡོད་ཀྱིས་སོ་བརྒྱབ་པས་མི་དེ་ནི་སྐད་ངན་
218ལེའུ་བཅུ་གཅིག་པ། ལྐོག་གསོད་ལམ་དུ་མ་ལྷོངས་པ།
ཤོར་ཏེ་ལག་པ་གཉིས་མི་གློད་ཀ་མེད་དུ་གྱུར། དེ་མ་ཉིད་དུ་རི་དྭགས་རྙི་ལས་
ཐར་བ་ལྟར་ཁ་ཕྱིར་ཕྱོགས་ཏེ་ཀཀྞི་སྒོ་བཞིའི་མཆོད་རྟེན་གྱི་རྩིག་ཟུར་བར་བྲོས་
ནས་ཕྱི་ལྟས་ཤིག་སློག་དུས། མི་དེ་ནི་རང་གི་ལག་པར་ལྟ་བཞིན་འདུག་པ་ལས་
གློ་བུར་དུ་མགོ་ཡར་བཀྱགས་ནས་མདུན་ལ་ལྟ་སྐབས། ཀཀྞི་སྒོ་བཞིའི་ཤར་སྒོའི་
ནང་ན་དྭ་ཕྲུག་རྣམས་ཀྱི་འགོ་གཙོ་སྟེ་“དཔོན་པོ་”ཞེས་པ་དེ་ལངས་ནས་ཡོད་པ་
མཐོང་། དེ་དཔལ་ལྡན་དུ་འཁྲུལ་ནས་ལག་པའི་ཕུ་ཐུང་རྫེས་བཞིན་པར་ཏ་
ལེར་ཤར་སྒོའི་ཕྱོགས་སུ་ཁ་གཏད་དེ་བརྒྱུགས། ཚུལ་འདི་མཐོང་བ་ན་དཔལ་
ལྡན་གྱིས་རང་གི་དོན་དུ་གཞན་ལ་གནོད་འཚེ་བྱུང་ན་ག་ནས་ཡོང་བསམས་ཏེ་
མི་དེ་ཤར་སྒོའི་འགྲམ་དུ་སླེབས་མཚམས་སུ་གློ་བུར་དུ་རྩིག་ཟུར་ནས་ཐོན་ཏེ་“ཞ་
ར་ག་པར་འགྲོ་གི་ཡོད་དམ། དཔལ་ལྡན་ང་འདི་རུ་ཡོད་” ཅེས་སྐད་གསང་
མཐོན་པོས་བསྒྲགས་པས་མི་དེས་སྐད་ངོ་ཆོད་དེ་ཚུར་བསྐོར་ནས་བརྒྱུགས་པ་
དང་དཔལ་ལྡན་གྱིས་མཆོད་རྟེན་ལ་ནང་སྐོར་ཞིག་བརྒྱབ་སྟེ་བྲོས། བྱང་སྒོའི་
འགྲམ་དུ་སླེབས་སྐབས་རང་ཉིད་ནས་དངུལ་སྲང་ལྔ་སྟེར་ཡུལ་གྱི་རྒད་པོ་དེ་ད་
དུང་ཉལ་བསྡད་ཡོད་སྟབས་རྒད་པོའི་ལུས་ཐོག་ནས་མཆོང་རྒྱག་ཅིག་བརྒྱབ་སྟེ་
བྲོས་པ་ན། རྗེས་འདེད་དུ་ཡོང་མཁན་མི་དེ་ནི་རྒད་པོ་དེ་མ་མཐོང་བར་རྒད་
པོའི་ལུས་ལ་རྐང་པ་ཐོགས་ནས་བརྐྱང་ཕྱག་འཚལ་བ་དང་འདྲ་བར་ས་ཐོག་ལ་
ཁ་སྦུག་ཏུ་འགྱེལ། དང་ཐོག་རྒྱུག་ཐལ་ཆེ་བའི་དབང་གིས་རྡབ་ཤུགས་ཤིན་ཏུ་
ཆེ་བར་བརྟེན་ན་ཟུག་གིས་ཡུད་ཙམ་རིང་ལ་ཡར་ལངས་མ་ཐུབ་པར་བསྡད།
དཔལ་ལྡན་ནི་ཚུལ་འདི་མཐོང་བ་དང་ཕལ་ཆེར་མི་དེ་ཤི་བ་མིན་ནམ་བསམས་
ནས་ཞེད་སྣང་སྐྱེས་ཏེ་ག་ལེར་ཚུར་ཡོང་ནས་བྱང་སྒོའི་འགྲམ་དུ་ལངས་ཏེ་བལྟས་
པ་ན་མི་དེ་ཡིས་དལ་བུར་སྟོད་ལངས་བརྒྱབ་སྟེ་སྐད་གདངས་སྐྱོ་པོ་ཞིག་གིས་
“དཔལ་ལྡན། དཔལ་ལྡན། ད་ལྟ་ངས་ཁྱོད་ལ་རྩེད་མོ་བརྩེས་པ་ཡིན། ཁྱོད་
219ཀྱིས་ང་ངོ་ཤེས་ཀྱི་མི་འདུག་གམ།
g
ཁྱོད་ག་པར་ཡོད་དམ་”ཞེས་ལན་གཉིས་སྨྲས་
པ་ན། དཔལ་ལྡན་གྱི་སེམས་ལ་མི་འདི་ཚོང་དཔོན་དང་ཨ་ཅག་གསལ་སྒྲོན་
ལགས་གཉིས་ཀྱི་ངོ་ཤེས་ཤིག་ཡིན་ཤས་ཆེ། ལས་ཀ་གལ་ཆེ་ཞིག་བྱུང་ནས་འདི་
གར་ང་འཚོལ་བར་བཏང་བ་མིན་ནམ་བསམས་ནས་ “ང་འདི་རུ་ཡོད་” ཅེས་
ལན་བསློགས། མི་དེས་རྐང་པ་འཁྱོགས་ཙམ་འཁྱོག་ཙམ་བྱེད་བཞིན་དཔལ་
ལྡན་གྱི་འགྲམ་དུ་ཡོང་སྟེ་ཉེ་བར་བཅར་བ་ན་གློ་བུར་དུ་སླར་ཡང་དཔལ་ལྡན་གྱི་
བྲང་ཁོག་ནས་དམ་པོར་བཟུང་སྟེ་“སྤྲང་ཕྲུག་ཚེ་ཟད་ཁྱོད། ངའི་ལག་པར་སོ་
བརྒྱབ་པ་མ་ཟད་ད་དུང་བྲོས་རྩིས་བྱེད་ཀྱི་ཡོད་དམ། དོ་དགོང་ཁྱོད་ཐར་པར་
གཏོང་གི་མིན་” ཞེས་ཟེར་བ་དང་སྦྲགས་སླར་ཡང་སྐེ་བཙིར་གཏོང་བར་ཡོང་
བའི་སྐབས་སུ། དྭ་ཕྲུག་དྲུག་བདུན་ཞིག་ཡོང་ནས་“དགོངས་དག དགོངས་
དག་”ཟེར་བཞིན་དུ་ལ་ལས་དཔལ་ལྡན་སྦུག་ཏུ་ཡར་འཐེན་པ་དང་། འགའ་
རེས་མི་དེའི་ལག་པ་ནས་བཟུང་སྟེ་མར་འཐེན་ཡང་ཁོ་ཡིས་ལག་པ་ནི་ག་ནས་
གློད། ཕར་འཐེན་ཚུར་འབུད་བྱེད་བཞིན་རྡོ་ཀོང་ཆེན་པོ་དེའི་འགྲམ་དུ་སླེབས།
མི་དེ་ཡིས་ཕྲུ་གུ་ཁ་ཤས་ཤིག་ལ་རྐང་པས་རྡོག་རྒྱག་གཞུས་པས། ཕྲུ་གུ་ཚང་མ་
སྲན་མ་འཐོར་བ་ལྟར་གཡས་གཡོན་དུ་གཡོལ་བའི་ཚེ། ཁོ་པས་དཔལ་ལྡན་གྱི་
སྒལ་པ་རྡོ་ཀོང་ལ་བཀར་ནས་དབུགས་ཀྱི་རྔུབ་གཏོང་ནི་གཡག་རྒོད་འཐབ་པ་
དང་འདྲ་བར་རབ་ཏུ་རྡེབ་བཞིན་དུ་ལག་པ་གཉིས་ཀས་དཔལ་ལྡན་སྐེ་བཙིར་
བཏང་། འདི་མཚམས་སུ་མི་ངན་འདི་ཡིས་མཐའ་གཅིག་ཏུ་རང་ཉིད་ཀྱི་སྲོག་
གཅོད་པར་འདོད་པ་དཔལ་ ལྡན་ གྱིས་ གསལ་ པོ་ ཤེས་ ཏེ་ ནུས་ ཤུགས་ ཡོངས་
རྫོགས་ཀྱིས་ཁོ་པའི་མིག་ལ་མུར་མཛོག་ཁ་ཤས་གཞུས་པས། མི་ངན་དེ་ཡིས་“སྐུ་
ངོའི་བཀའ་ལྟར་ཁྲག་ཐིགས་པ་གཅིག་ཀྱང་མ་ཐོན་པར་ཁྱོད་ཀྱི་སྲོག་གཅོད་
དགོས་བསམས་ཀྱང་ སྡོད་ མ་ ཚུགས་ ན་ ངས་ཁྱོད་ཀྱི་ སྐེ་ དེ་ བཅད་ ཆོག་” ཟེར་
220ལེའུ་བཅུ་གཅིག་པ། ལྐོག་གསོད་ལམ་དུ་མ་ལྷོངས་པ།
བཞིན་ལག་པ་གཡོན་མས་སྐེ་བཙིར་གཏོང་བའི་མུ་ལ་ལག་པ་གཡས་པས་སྐེད་
པའི་འོག་གི་གྲི་བཏོན་ཏེ་དཔལ་ལྡན་གྱི་མཇིང་པའི་འགྲམ་དུ་ཁྱེར་ནས་སྐེ་གཅོད་
པར་ཡོང་བ་ན། དཔལ་ལྡན་གྱིས་ལག་པ་གཉིས་ཀས་མི་ངན་གྱི་ལག་གཡས་པ་
བཟུང་སྟེ་ཤུགས་གང་ཡོད་ཀྱིས་ཕར་འབུད་པར་བྱས། ཡུད་ཙམ་ཞིག་དེ་ལྟར་
འཛིང་རེས་བྱས་རྗེས་རིམ་བཞིན་དཔལ་ལྡན་གྱི་ཤེད་ཤུགས་ཡོངས་སུ་ཟད་ནས་
གྲི་དེ་སྐེ་ལ་རེག་ཙམ་རེག་ཙམ་བྱས་ཏེ་དཔལ་ལྡན་གྱི་བསམ་པར་ད་ནི་ཤི་ཚར་
སོང་སྙམ་པའི་སྐབས་སུ་ག་གཞུས་འདི་གཞུས་མེད་པར་རྡོ་ཆེན་པོ་ཞིག་ཆོབ་ཟེར་
བའི་སྒྲ་དང་བཅས་མི་དེའི་ཡ་ཁུང་དུ་ཕོག་པ་དང་། དེ་མ་ཐག་ཏུ་ཁོ་པའི་ལུས་
པོ་ནི་རླུང་བུས་བསྐྱོད་པའི་ལྕུག་ཕྲན་བཞིན་དུ་ཡམ་ཡོམ་ལན་འགའ་བྱས་རྗེས་
ལག་ནང་གི་གྲི་དེ་ཐེ་ལིང་ཞེས་ས་ལ་ལྷུང༌། དེ་ནས་མི་དེ་ཡང་སྡོང་རྒན་རྩ་བ་
ཆད་པ་ལྟར་གན་རྐྱལ་དུ་ཟིང་ངེར་འགྱེལ་ལོ།
སྐབས་དེར་དཔལ་ལྡན་ཡང་ལུས་ཤུགས་ཟད་པ་དང་དབུགས་འགགས་
ཐེབས་པ་བཅས་ཀྱིས་རྐྱེན་པས་རྡོ་ཀོང་ལ་བསྙེས་ནས་ཡོད་པ་ལས། རྐང་པས་
ལུས་པོ་མ་ཐེག་པ་ལྟར་དལ་བུར་ས་ཐོག་ཏུ་རྐུབ་བཙུགས་ནས་དྲན་པ་འཐོར།
ཡུད་ཙམ་ཞིག་ནས་ལྷགས་པ་བསིལ་བསིལ་ཞིག་གདོང་དུ་ཕོག་པས་རིམ་བཞིན་
དྲན་པ་གསོས་ཏེ་གཡས་གཡོན་དུ་ལྟ་སྐབས་མི་ངན་དེ་ནི་ས་ཐོག་ཏུ་རོ་ལྟ་བུར་
འགྱེལ་ནས་འདུག་པ་དང་། རྩིག་ཁུག་ན་ཕྲུ་གུ་ནད་པ་གསུམ་པོ་དེ་ད་དུང་དེ་
གར་ཉལ་ནས་ཡོད་པ་ལས། དེ་མིན་གྱི་ཕྲུ་གུ་རྣམས་གར་སོང་མཐོང་རྒྱུ་མེད།
དཔལ་ལྡན་གྱིས་ལག་གཉིས་ས་ལ་བཙུགས་ཏེ་ལངས་རྩིས་བྱེད་སྐབས་གློ་བུར་དུ་
རང་གི་མདུན་ཕྱོགས་སུ་ཟླ་བཀྲག་གི་ནང་ལ་མི་ངན་དེའི་བཤན་གྲི་ཁྲ་ལྷེམ་མེར་
ལྷུང་ནས་ཡོད་པ་མཐོང་བས་ག་ལེར་གྲི་དེ་ཚུར་བླངས་ཏེ་ཡང་ལངས། ཕྲུ་གུ་ཚོ་
གང་དུ་ཡོད་མེད་ཕར་ལྟ་ཚུར་ལྟ་བྱས་ཀྱང་མཐོང་རྒྱུ་མེད་པར་བརྟེན་ཕྲུ་གུ་རྐང་
221གཙུག་གཡུ།
པ་རྨས་མ་དེའི་འགྲམ་དུ་ཕྱིན་ཏེ་“བུ། ཁྱོད་ཚོའི་དཔོན་པོར་ཐུགས་རྗེ་ཆེ་ཞུས་
ཨང་”ཟེར་ནས་ནང་དུ་ལོག་རྩིས་ཀྱིས་གོམ་པ་འགའ་ཞིག་སྤོས་པ་ན། གློ་བུར་
དུ་མི་ངན་དེས་སླར་ཡང་ཁྱི་སྨྱོན་ལྟར་ས་ཐོག་ནས་ལག་པ་བརྐྱངས་ཏེ་དཔལ་
ལྡན་གྱི་རྐང་པ་གཡས་པ་ནས་འཐམ་སྟེ་“སྤྲང་ཕྲུག་ཁྱོད། དོ་དགོང་ངའི་ལག་པ་
ནས་གློད་ཀྱི་མིན་”ཞེས་སྐད་ངན་བརྒྱབ། དཔལ་ལྡན་གྱིས་“ང་ལ་ཕ་མའི་དགྲ་
ཤ་ལེན་རྒྱུའི་དོན་ཆེན་བསྒྲུབ་རྒྱུ་བསྡད་ཡོད། སྨྱོན་པ་ཁྱོད་ལ་ང་ཁ་ཡ་བྱེད་ལོང་
མི་འདུག་”ཟེར་བཞིན་ལག་པ་གཡས་པས་གྲི་དེ་རྒྱབ་ཕྱོགས་སུ་གཡུགས་པས་མི་
དེའི་མཁུར་ཚོས་ལ་ཕོག་སྟེ་ལག་པ་དབང་མེད་དུ་ཤོར། དཔལ་ལྡན་ནི་སྐད་
ཅིག་ཉིད་ལ་མུན་པའི་གསེབ་ཏུ་ཡལ་པ་ལྟར་མི་སྣང་བར་གྱུར་ཏོ། །
222ལེའུ་བཅུ་གཉིས་པ།
ཁྲིམས་མུན་དུ་བཙུད་པ།
དེའི་ཕྱི་ ཉིན་དཔལ་ལྡན་ཐབ་ ཚང་ ནང་ དུ་ ཐབ་ལས་ བྱེད་ བཞིན་ ཡོད།
རྣམ་ཀུན་དང་མི་འདྲ་བ་ཞིག་ནི་ཉེ་ཆར་རྒྱ་གར་ནས་ཚོང་པ་དང་དྲེལ་པ་མི་ཁ་
ཤས་སླེབས་ ཡོད་ པར་ བརྟེན་ ཨ་ ཅག་ གསལ་ སྒྲོན་ལགས་ཀྱིས་ བདེ་ སྐྱིད་ ཀྱང་
དཔལ་ལྡན་གྱི་རོགས་པར་བསྐོངས་ནས་ཉིན་ལྟར་ལས་རོགས་བྱེད་ཀྱི་ཡོད། དེ་
ཉིན་དཔལ་ ལྡན་ གྱིས་ མདང་ནུབ་ རང་ ཉིད་ལ་ འཕྲད་ པའི་འཇིགས་ རུང་ གི་
གནས་ཚུལ་རྣམས་བདེ་སྐྱིད་ལ་འགོ་ནས་མཇུག་བར་ཆ་ཚང་བཤད་རྗེས་“ངས་
མི་སུ་གཅིག་ལའང་གནོད་པ་སྐྱེལ་མ་མྱོང་ཡང་། མདང་ནུབ་མི་ངན་དེས་རྒྱུ་
མཚན་གང་ཡང་མེད་པར་མཐའ་གཅིག་ཏུ་ངའི་སྲོག་གཅོད་པར་ཡོང་དགོས་
དོན་གང་ཡིན་ནམ། ལྷག་དོན་དུ་མི་ངན་གཡོ་ཅན་དེས་ད་དུང་སྐུ་ངོའི་བཀའ་
ལྟར་ཁྲག་ཐིགས་པ་གཅིག་མ་ཐོན་པར་གསོད་དགོས་བསམས་བྱུང་ཞེས་ཧ་ལམ་
སྐུ་ངོ་ཞིག་གིས་ང་གསོད་པར་བཏང་བ་ལྟ་བུའི་འུར་གཏམ་ཤོད་ཀྱི་འདུག་”ཅེས་
བཤད་དེ་གད་མོ་ཞིག་བགད། བདེ་སྐྱིད་ནི་དེ་རྣམས་ཐོས་མ་ཐག་ཏུ་སྨིན་མ་
ཡང་བསྡུས་ནས་ཡུད་ཙམ་བསམ་བློ་ཞིག་བཏང་ནས་“དཔལ་ལྡན། གཅིག་བྱས་
ན་མི་དེས་བཤད་པ་དེ་དངོས་འབྲེལ་ཡིན་ཤས་ཆེ། དེང་སང་ང་ལ་རྨི་ལམ་སྡུག་
223གཙུག་གཡུ།
པ་ཤ་སྟག་བཏང་སྟེ་ཁྱོད་ལ་སེམས་ཁྲལ་ཆེན་པོ་འདུག་པར་བརྟེན་ཉེ་ཆར་ངས་
རང་ལ་རྟག་ཏུ་གཟབ་གཟབ་བྱེད་དགོས་ལུགས་ཤོད་ཀྱི་མི་འདུག་གམ། ད་རེས་
ངའི་ཁ་ལ་ཉན་ནས་རྗེས་སུ་དགོང་མོ་ཕྱི་ལ་མ་འགྲོ་ཨང༌། གལ་ཏེ་ཨ་ཅག་གསལ་
སྒྲོན་ལགས་ཀྱིས་མཚན་མོ་ལས་ཀ་བྱེད་པར་ཕྱི་ལ་བཏང་བྱུང་ན་ངས་ཕྱིན་ཆོག་”
ཅེས་ཇ་སྲུབ་བཞིན་པའི་དཔལ་ལྡན་གྱི་ལག་པ་ནས་འཇུས་ཏེ་རེ་བའི་འདུན་པ་
ཟབ་མོས་ཁེངས་པའི་མིག་གི་ཟེར་ཕྲེང་གཡོ་བཞིན་དུ་བཤད། དཔལ་ལྡན་གྱིས་
ད་དུང་གད་མོ་དགོད་བཞིན་དུ་“མི་ངན་དེའི་ཁ་ནས་སྐད་ཆ་བདེན་པ་ག་ནས་
ཤོད། ད་བར་ངས་སྐུ་ ངོ་ སུ་ འདྲ་ཞིག་ ལའང་ གནོད་པ་བྱེད་རྒྱུ་ ཕར་བཞག
དགོངས་པ་ཙམ་ཡང་དཀྲུག་མ་མྱོང་བས་ང་གསོད་པར་གཏོང་མཁན་སུ་ཡོང་”
ཞེས་ཟེར་ནས་རྣ་བར་མི་འགྲོ་བའི་རྣམ་འགྱུར་ཞིག་བསྟན་པ་དེར་བདེ་སྐྱིད་ཀྱིས་
གཟབ་ནན་ངང་“དཔལ་ལྡན། ངས་བྱས་ན་དེ་འདྲ་མ་རེད། དཔལ་ལྡན་རང་
གིས་སྐུ་ངོ་རྫོང་བཙལ་ནས་ཕ་མའི་དགྲ་ཤ་ལེན་རྩིས་བྱེད་པ་དེ་ནི་སྐུ་ངོ་རྫོང་གི་
དགོངས་པ་དཀྲུག་པ་ཙམ་གྱིས་ག་ནས་ཚད། གལ་ཏེ་སྐུ་ངོ་རྫོང་གིས་གནས་
ཚུལ་དེ་གོ་ན་དགྲ་ཤ་ལེན་མཁན་ལ་སྐེ་བསྟན་ནས་བསྡད་ཨེ་ཡོང་། དཔལ་ལྡན་
རང་གཟབ་གཟབ་མ་བྱས་པར་ད་དུང་སྣང་མེད་དུ་བསྡད་ན་ནམ་ཞིག་གྱོང་གུན་
ཆེན་པོ་ཡོང་ངེས་རེད་”ཅེས་བཤད་པས། དཔལ་ལྡན་གྱི་གདོང་པའི་སྣང་མེད་
བཞད་གད་ཀྱི་རྣམ་འགྱུར་དེ་རིམ་བཞིན་ཡལ་ནས་བསམ་བློ་གཏོང་བཞིན་དུ་ཇ་
བསྲུབས་ཟིན་པ་དང་། མདོང་མོ་ཡར་བཀྱགས་ཏེ་ཁོག་ལྡིར་ནང་དུ་ཇ་བླུག་
བཞིན་དུ་“ང་ལ་སྐུ་ངོ་རྫོང་མ་རྙེད་གོང་དུ་མི་ངན་དེས་ང་ངོ་ཤེས་པ་ཨེ་ཡིན། ང་
ཚོའི་ཁྱིམ་ཚང་གི་ལོ་རྒྱུས་དང་དེང་སྐབས་ངས་དགྲ་ཤ་ལེན་རྩིས་ཡོད་པ་བཅས་
ཀྱི་སྐོར་ནི་གཞན་པ་སུ་ལའང་ཤོད་རྒྱུ་མ་བྱུང་……”ཞེས་ཆིག་ལབ་བརྒྱབ་རྗེས་
བདེ་སྐྱིད་ལ་ཁ་གཏད་ནས་“བདེ་སྐྱིད། རང་གིས་བཤད་པ་དེ་དངོས་གནས་
224ལེའུ་བཅུ་གཉིས་པ། ཁྲིམས་མུན་དུ་བཙུད་པ།
རེད། ངས་རྗེས་སུ་གཟབ་གཟབ་བྱེད་ཀྱི་ཡིན་”ཟེར་ཞིང་ཁོག་ལྡིར་ཁུར་ནས་
གཟིམ་ཆུང་དུ་སོང་ངོ་།
གཟིམ་ཆུང་ནང་དུ་ཚོང་དཔོན་དང་ཚོང་ཕྲུག་ཚོ་ད་དུང་ཚོང་རྩིས་རྒྱག་
བཞིན་ཡོད་ལ། གསལ་སྒྲོན་ལགས་ནི་མུ་ཏིག་གི་སྐེ་ཕྲེང་ཞིག་ལ་གཟི་ལ་སོགས་
པ་རིན་པོ་ཆེ་སྣ་ཚོགས་རྒྱུ་བཞིན་འདུག དཔལ་ལྡན་གྱིས་ཚང་མར་གསོལ་ཇ་
ཞལ་དཀར་གང་རེ་ཞུས་ཟིན་མཚམས་སུ། ཡེ་ཤེས་མཁའ་འགྲོ་ཕྱི་ནས་ཡོང་སྟེ་
དགའ་སྣང་ཆེན་པོས་“ཨ་མ་ལགས་གཟིགས་དང་། སྐུ་ངོ་མདའ་དཔོན་གྱིས་
འདི་ང་ལ་གནང་བྱུང”ཟེར་ནས་ཨ་མའི་འགྲམ་དུ་བསྡད་དེ་དྲུའུ་ཙི་མཚལ་ཀའི་
འོག་ཕྱུ་བཟོ་ལྡེང་གཅིག་ཨ་མར་སྤྲད། གསལ་སྒྲོན་ལགས་ཀྱིས་དེ་ལ་ལྟ་བཞིན་
པའི་ རིང་ ལ་ སླར་ ཡང་ ཡིག་ སྐོགས་ ཤིག་ ཨམ་ ཕྲག་ ནས་ བཏོན་ ཏེ་ སྤྲད་ པར།
གསལ་སྒྲོན་ལགས་ཀྱིས་ཁ་ཡིག་ལ་ལྟ་ཙམ་བྱས་ནས་མགྱོགས་པོ་པང་པའི་ནང་གི་
རྒྱན་ཆ་རྣམས་རོབ་ཙམ་ཞིག་བསྡུ་གསོག་བརྒྱབ་རྗེས་ཡི་གེ་དེ་ཁུར་ནས་གཟིམ་
སྦུག་ཏུ་འཛུལ།
ཡུལ་ཙམ་ཞིག་ནས་གསལ་སྒྲོན་ལགས་ཀྱིས་གཟིམ་སྦུག་ ནས་ “ཡེ་ཤེས་
མཁའ་འགྲོ་”ཞེས་བོས་ཏེ་ཡེ་ཤེས་མཁའ་འགྲོའང་གཟིམ་སྦུག་ཏུ་སོང་། དཔལ་
ལྡན་ནི་ཐབ་ཚང་དུ་ལོག་ནས་བདེ་སྐྱིད་དང་མཉམ་དུ་དགོང་དྲོའི་གསོལ་ཚིགས་
ཤ་འབྲས་བཟོ་བྱེད་ཀྱི་ཞོག་ཁོག་པགས་པ་བཤུ་བཞིན་ཡོད། མི་རིང་བར་ཡེ་
ཤེས་མཁའ་འགྲོ་སེམས་པ་ཧ་ཅང་མི་སྐྱིད་པར་ཐབ་ཚང་ནང་དུ་ཡོང་སྟེ་གདན་
འཁྲིའི་ཟུར་ཞིག་ ཏུ་ ཅང་མི་སྨྲ་བར་ཡུད་ཙམ་བསྡད། དེ་ནས་མགོ་སྒུར་སྒུར་
བྱས་ཏེ་མིག་ཆུ་གཏོང་བའི་ཚུལ་དེ་དཔལ་ལྡན་གྱིས་མཐོང་བས་“ཡེ་ཤེས་མཁའ་
འགྲོ་ལགས། ཐུགས་སེམས་མི་སྤྲོ་བ་ག་རེ་བྱས་སོང་ངམ་”ཞེས་དྲིས། ཡེ་ཤེས་
མཁའ་འགྲོས་“ཁ་སང་དཔལ་ལྡན་རང་གིས་མཐོང་བའི་གཡུ་དེ་ཨ་མ་ལགས་
225གཙུག་གཡུ།
ཀྱིས་ཕྲོགས་སོང་"ཞེས་སེམས་སྡུག་ཆེན་པོས་ངུས་པ་ན། དཔལ་ལྡན་ནི་གཙུག་
གཡུ་དེ་ཡེ་ཤེས་མཁའ་འགྲོའི་ལག་ཏུ་མ་གནས་པར་བློ་ཕམ་ཆེན་པོ་བྱུང་སྟེ་ག་
ཤོད་འདི་ཤོད་མེད་པར་མུ་མཐུད་ལག་ནང་གི་ཞོག་ཁོག་པགས་པ་བཤུ་བཞིན་
པའི་སྐབས་སུ། ཨ་ཅག་གསལ་སྒྲོན་ལགས་ཀྱིས་ལག་པར་དྲུའུ་ཙི་སྒྲིལ་སྒྲིལ་ཞིག་
ཁྱེར་ཏེ་ཐབ་ཚང་ནང་དུ་འཛུལ་ཡོང་ནས་ཐད་ཀར་དཔལ་ལྡན་གྱི་འགྲམ་དུ་སོང་
སྟེ་“དཔལ་ལྡན། སྐུ་ངོ་མདའ་དཔོན་ད་ལྟ་གཟིམ་ཤག་ཏུ་སྒུག་བཞུགས་ཡོད་
པས། འདི་ལམ་སེང་འབུལ་བར་རྒྱུགས་དང་”ཞེས་བཤད་དེ་དྲུའུ་ཙི་སྒྲིལ་སྒྲིལ་
དེ་དཔལ་ལྡན་གྱི་ལག་པར་སྤྲད་པ་དང་དུས་མཚུངས་ཡེ་ཤེས་མཁའ་འགྲོར་ལྟ་
ཙམ་བྱས་ནས་གཟིམ་ཆུང་དུ་ལོག
དཔལ་ལྡན་ཡར་ལངས་ཏེ་ལམ་སེང་འགྲོ་རྩིས་བྱེད་པའི་སྐབས་སུ་ཡེ་ཤེས་
མཁའ་འགྲོས་“དཔལ་ལྡན། དེང་སྐབས་རང་ལ་འཚུབ་ཆ་ཆེ་ཙམ་འདུག་པས་
མགྱོགས་ཙམ་ལོག་ཤོག་ཨང་”ཟེར་བ་དང་། བདེ་སྐྱིད་ཀྱིས་དཔལ་ལྡན་རྒྱལ་
སྒོའི་བར་སྐྱེལ་བར་ཡོང་སྟེ་ཁ་འགྱེས་ཁར་དཔལ་ལྡན་གྱི་ལག་པ་ནས་བཟུང་སྟེ་
“དཔལ་ལྡན། དེང་སང་རང་ཕྱི་ལོག་ལ་འགྲོ་རིམ་བཞིན་དུ་ང་བློ་བདེ་པོ་ཁྱོན་
ནས་མི་ འདུག ངེས་ པར་ དུ་ སྦི་ གསང་ དོད་ ཙམ་ གྱིས་ ཨང་” ཞེས་ བཤད།
དཔལ་ལྡན་གྱིས་“བདེ་སྐྱིད་ཡག་བྱུང་། རང་གི་བཤད་པ་ཚང་མ་ངས་སེམས་ལ་
བཞག་ཡོད། མི་ཚེའི་རླུང་རླབས་ཀྱི་ཁྲོད་དུ་ཡོ་ཁྱོམ་སྤུ་ཙམ་མེད་པར་རང་ཉིད་
འཇབ་སའི་སྦས་ལུང་ལྟ་བུ་ཞིག་རྙེད་མི་སྲིད་ཅིང་། རྙེད་པའི་དབང་དུ་བཏང་
ནའང་སྐྱེས་པ་ཕོ་ཞིག་ལ་མཚོན་ན་དེ་ལྟ་བུའི་སྦས་ལུང་ནང་ཡིབས་ནས་རང་
ཉིད་གཅིག་པོར་གནོད་འཚེ་མི་ཡོང་བ་ཁོ་ན་ཙམ་ཞིག་དོན་གཉེར་བྱེད་ཐུབ་པར་
གྱུར་ཀྱང་། དེ་འདྲའི་མི་ཚེ་ལ་ནི་དོན་སྙིང་སྤུ་ཙམ་ཡང་མ་མཆིས་པས། མི་
རབས་རྗེས་མ་རྣམས་ཀྱིས་བཞད་གད་དང་སྨོད་པར་བྱེད་པའི་ཡུལ་ཞིག་ ཏུ་
226ལེའུ་བཅུ་གཉིས་པ། ཁྲིམས་མུན་དུ་བཙུད་པ།
འགྱུར་རྒྱུ་ལས། མི་ལུས་ཐོབ་པའི་དགོས་པ་ཡེ་ནས་མ་ཐོན་པ་ལོས་ཡིན། འོན་
ཀྱང་ཕྱེ་མ་ལེབ་དག་གིས་མེ་འོད་ལ་མཆོངས་ནས་རང་སྲོག་ལྕེབས་པའི་ཚུལ་ལྟར་
དོན་མེད་རང་སྲོག་འདོར་བ་དེའང་བླུན་པོའི་ངང་ཚུལ་འབའ་ཞིག་ལ་བརྟེན་
བདེ་སྐྱིད་ རང་ གིས་ བཤད་ པ་ བཞིན་ ངས་ ཡིད་ གཟབ་ བྱེད་ ངེས་ ཡིན་” ཞེས་
བཤད་དེ་གོམ་ཞེང་ཆེན་པོས་སྐུ་ངོ་མདའ་དཔོན་གྱི་གཟིམ་ཤག་ཏུ་ཐད་ཀར་སོང་
ངོ་།
སྐུ་ངོ་ མདའ་ དཔོན་ གྱི་ གཟིམ་ ཆུང་ གི་ སྒོ་ ནས་ ཡར་ བལྟས་ པས་ མདའ་
དཔོན་ནི་སོག་བྱིལ་ཡང་ཕྲུལ་ཕྲུལ་དུ་གཡུག་བཞིན་པར་གཟིམ་ཆུང་ནང་དུ་ཕར་
འགྲོ་ཚུར་འགྲོ་བྱེད་བཞིན་ཡོད་པ་དང་། ཁོང་ནི་གདོང་པ་གློད་ཅིང་སྨིན་མ་
བསྡུས་ཏེ་སྨིན་དབྲག་ཏུ་གཉེར་རིས་ཟབ་མོ་གཉིས་གཞུང་དུ་རྒྱུག་འདུག་པས་
མདའ་དཔོན་བསམ་བློ་གཏོང་བཞིན་ཡོད་པ་ནི་སྨོས་ཅི་དགོས། དཔལ་ལྡན་
ཡར་འཛུལ་ནས་ཡུད་ཙམ་ཞིག་ལངས་བསྡད་ཀྱང་མདའ་དཔོན་ནི་ད་དུང་ཕར་
འགྲོ་ཚུར་འགྲོ་བྱེད་པ་ལས་དོ་སྣང་གང་ཡང་མ་བྱུང༌། དེས་ན་དཔལ་ལྡན་གྱིས་
ཞྭ་ མོ་ ཕུད་ དེ་ ཕྱག་ འབུལ་ ཞིག་ ཞུས་ ནས་ “ སྐུ་ ངོ་ མདའ་ དཔོན་” ཞེས་ བོས།
མདའ་དཔོན་གྱིས་དཔལ་ལྡན་མཐོང་མ་ཐག་ཏུ་དགའ་སྣང་ཆེན་པོའི་འཛུམ་
མདངས་བསྟན་ཏེ་“དཔལ་ལྡན། ཁྱོད་སླེབས་པ་ཡག་པོ་བྱུང་། ང་དེ་རིང་ནས་
དམག་སྒར་གྱི་སྡོད་བྱ་ཡིན་པས་ད་ལྟ་འགྲོ་རན་ཀྱང་ཁྱོད་བསྒུགས་ནས་བསྡད་
ཡོད་”ཅེས་བཤད་འཕྲལ་དཔལ་ལྡན་གྱིས་ཨམ་ཕྲག་ནས་དྲུའུ་ཙི་སྒྲིལ་སྒྲིལ་དེ་
བཏོན་ཏེ་“ཨ་ཅག་གསལ་སྒྲོན་ལགས་ཀྱིས་འདི་འབུལ་བར་གཏོང་གནང་བྱུང་”
ཞེས་གུས་ཞབས་ཆེན་པོས་མདའ་དཔོན་ལ་ཕུལ། མདའ་དཔོན་གྱིས་གཟབ་
ནན་ངང་ལག་པ་གཉིས་ཀྱིས་ཚུར་བླངས་ཏེ་དཔལ་ལྡན་གྱི་མདུན་དུ་དྲུའུ་ཙི་སྒྲིལ་
སྒྲིལ་དེའི་མདུད་པ་བཀྲོལ་ནས་ཁ་ཕྱེ་བར་སྒྲིལ་འཐུམ་དེའི་ནང་དུ་དངོས་པོ་གང་
227གཙུག་གཡུ།
ཡང་མེད་པ་མཐོང་། མདའ་དཔོན་གྱིས་དྲུའུ་ཙིའི་ སྒྲིལ་རྫས་ ཀྱི་ སྣེ་ མོ་ ནས་
བཟུང་སྟེ་རྡེབ་རྡེབ་བྱས་ཀྱང༌། ཅི་ཡང་མ་ཐོན་པའི་མཚམས་སུ་ངོ་ནག་བསྡུས་
ཏེ་“སྒྲིལ་རྫས་ནང་གི་ཅ་ལག་གང་དུ་ཡོད་དམ་”ཞེས་དྲིས། དཔལ་ལྡན་གྱིས་
“སྒྲིལ་རྫས་ནང་དུ་ཅ་ལག་ཡོད་མེད་ངས་ཤེས་མ་བྱུང་། ཨ་ཅག་གསལ་སྒྲོན་
ལགས་ཀྱིས་དྲུའུ་ཙི་སྒྲིལ་སྒྲིལ་འདི་གནང་མ་ཐག་ཏུ་ངས་ཨམ་ཕྲག་ཏུ་བཅུག་ནས་
ལམ་སེང་འབུལ་བར་ཡོང་བ་ཡིན་” ཞེས་དངངས་འཚབ་ཆེན་པོས་བཤད་པ་
དང་གདོང་ཡང་དམར་པོར་གྱུར། མདའ་དཔོན་གྱིས་མིག་ནས་དོགས་པའི་
ཟེར་སྣང་བཀྱེ་བཞིན་པར་ཁྲོ་གཉེར་བསྡུས་ཏེ་སྐད་གདངས་དྲག་པོས་“དཔལ་
ལྡན། རྣམ་ཀུན་ངས་ཁྱོད་ལ་ཁྱི་ལ་སེང་གེའི་མཐོང་དང་རྡོ་ལ་ནོར་བུའི་མཐོང་
བྱས་ཏེ་ཡིད་ཆེས་བློས་འགེལ་བྱེད་པ་མ་ཟད། ཁྱོད་ཀྱི་ཁྱིམ་ཚང་མི་ཤི་ཁྱིམ་
སྟོངས་སུ་གཏོང་མཁན་སྐུ་ངོ་རྫོང་ཞེས་པ་དེ་རྩད་གཅོད་བྱེད་ཕྱིར་ངས་དོ་ཁུར་
ཆེན་པོ་བྱས་པས་ཧ་ལམ་རོབ་ཙམ་རྩད་གཅོད་ཐུབ་སོང་ཡང་། ང་ལ་དྲིན་ལན་
ལོག་འཇལ་གྱིས་སྒྲིལ་རྫས་སྟོང་པ་ཞིག་སྤྲད་དེ་ནང་གི་དངོས་པོ་དེ་མ་སྤྲད་པར་
ཁྱོད་ཀྱིས་རྐུ་རྩིས་བྱེད་པ་དེ་ནི་འོས་སུ་མ་མཆིས་པ་ཞིག་རེད། ངས་དེ་མུར་ཐར་
པར་གཏོང་གི་མིན་”ཞེས་ཚིག་ཐག་ཆོད་པོས་བཤད། དཔལ་ལྡན་ནི་རང་ལ་མ་
ཉེས་ཁ་ཡོག་དེ་ལྟ་བུ་བྱུང་བར་སེམས་པ་རབ་ཏུ་སྐྱོ་ཡང༌། རང་གིས་རྐུན་མ་མ་
བརྐུས་པའི་དཔང་རྟགས་གང་ཡང་མེད་ལ། སྒྲིལ་རྫས་ནི་མདའ་དཔོན་གྱིས་
རང་ཉིད་ཀྱི་མིག་ གི་ མདུན་དུ་ཁ་ཕྱེ་བར་བརྟེན་ག་ ཤོད་འདི་ ཤོད་ མེད་པར་
སེམས་པ་རབ་ ཏུ་འཁྲུགས་ཏེ་འཚབ་འཚུབ་ ཏུ་གྱུར་ཅིང་། མཐར་ཅུང་ཟད་
འདར་བའི་སྐད་ཀྱིས་“སྐུ་ངོ་མདའ་དཔོན་གྱིས་མཁྱེན། ང་ནི་ཕ་མ་དྲིན་ཅན་གྱི་
སློབ་གསོའི་འོག་ལ་རྫུན་དང་རྐུ་ལ་སོགས་པའི་ཚུལ་མིན་གྱི་བྱ་བའི་རིགས་མི་
ཤེས་མཁན་ཞིག་ཡིན་ལ། ཨ་ཅག་གསལ་སྒྲོན་ལགས་ཀྱི་ཞབས་ཕྱིར་བསྡད་ནས་
228ཐད་ཀར་འབུལ་བར་ཡོང་བ་ལས། དེའི་ནང་དུ་དངོས་པོ་གང་ཡོད་རྩ་བ་ནས་
ལེའུ་བཅུ་གཉིས་པ། ཁྲིམས་མུན་དུ་བཙུད་པ།
ད་བར་ལོ་བཅུ་གྲངས་ཤིག་སོང་རུང་ཁབ་སྐུད་པ་ཙམ་ཞིག་ཀྱང་རྐུ་མ་མྱོང་། ད་
ལྟ་ཨ་ཅག་གསལ་སྒྲོན་ལགས་ཀྱིས་དྲུའུ་ཙི་སྒྲིལ་སྒྲིལ་འདི་བསྐུར་གནང་མ་ཐག་ཏུ་
མི་ཤེས་ལ་དངོས་པོ་བརྐུས་པའི་གནས་ཚུལ་ཡང་རྩ་བ་ནས་མེད་” ཅེས་སྨྲས།
མདའ་དཔོན་ལྷག་པར་ཁྲོས་ཏེ་“ཁྱོད་དེ་རང་གྱིས་ཨང༌། རྩུབ་པོ་ཤིང་ལ་མི་
འགྲོ་འཇམ་པོ་བལ་ལ་མི་འགྲོ་ཟེར་བའི་དཔེ་ལྟར་མི་ཁྱོད་ལ་འཇམ་པོ་འགྲོ་ས་
མེད་ན། གནད་འགག་གང་ཡང་མི་འདུག ང་བྱམས་སྙིང་རྗེ་ཆེ་བའི་མི་ཞིག་
ཡིན་པར་བརྟེན། ཁྱི་ཁོག་སྤྲང་པོས་ལོན་ནས་རྒྱུག་པ་འཕྲེད་གཟེར་དང་ཆུ་ཁོག་
མཉན་པས་ལོན་ནས་ཀོ་བ་འཕྲེད་གཅོད་བྱེད་བསམས་པ་ཡིན་ན། ང་ནི་བློ་རེ་
བའི་གཏོད་ས་དང་ཕྱག་མཆོད་པའི་འབུལ་ས་གཞུང་ས་དགའ་ལྡན་ཕོ་བྲང་གི་
ཆབ་སྲིད་ལས་མེད་པས། ཁྱོད་རང་སྲིད་ཀྱི་ཁྲིམས་རྭ་ཆེན་མོར་སོང་ནས་ས་
དབང་ཆེན་མོའི་མགུལ་གཡུ་འགྲན་ཟླ་བྲལ་བ་དེ་གང་དུ་བསྐྱལ་བ་དང་། གང་
དུ་སྦས་པའི་གནས་ལུགས་རྣམས་ཁུངས་སྐྱེལ་ཞུ་དགོས། ད་ལྟ་ཞབས་ཕྱི་ཁང་དུ་
སྒུག་སྡོད་ཅིག་” ཅེས་ཟེར། དཔལ་ལྡན་ཕྱིར་སོང་བ་དང་མདའ་དཔོན་གྱིས་
“ཝ་ཡེ། ཝ་ཡེ་”ཞེས་གཡོག་པོ་བོས་ནས་སྐུ་ངོ་མི་དཔོན་གྱི་སར་སྐོར་བྱ་བ་ཁ་
ཤས་ཤིག་ད་ལྟ་རང་གཏོང་རོགས་གནང་ཞེས་ཞུ་བར་སོང་ཞིག་ཅེས་བཤད།
ཀྱེ་མ།
དེ་ནས་ དཔལ་ ལྡན་ ཞབས་ ཕྱི་ ཁང་ དུ་ སྡོད་ ཪིང་ སེམས་ པ་ ནི་ དྲག་ ཏུ་
འཁྲུགས་པའི་རྦ་རླབས་ལྟར་གཡོ་བཞིན་པར་འདི་སྙམ་དུ་བསམས།
དུས་དང་རྣམ་པ་ཀུན་ཏུ་རང་ཉིད་ནས་དད་གུས་ཟབ་མོ་བྱེད་སའི་སྐུ་ངོ་མདའ་
དཔོན་འདི་ལ་ནི་བདག་གིས་ལྷག་བསམ་ཟོལ་མེད་ཀྱི་ཤ་ཞེན་བྱེད་ཅིང་། ཁོང་
གིས་གང་གནང་མཛད་པ་དང་གང་གསུང་ཆོས་ལ་དམིགས་ཏེ་སྲི་ཞུ་ཞབས་ཏོག་
ནུས་པས་ཇི་སྤོབས་ལྷུར་ལེན་བྱེད་ཀྱིན་ཡོད་ཀྱང༌། བསམ་ཡུལ་ལས་འདས་པ་
229གཙུག་གཡུ།
ཞིག་ལ་ད་ནི་དེས་ཀྱང་རང་ལ་ཡིད་ཆེས་མི་བྱེད་པའི་ཐོག་ལ་འཇིགས་རུང་གི་
ཁྲིམས་རྭར་སྦྱོར་བའི་བྱ་བ་བརྩམས་ཤིང༌། དེ་ཐོག་ནས་འཇིག་རྟེན་ནི་མི་རྟག་
གྱ་གྱུའི་རང་བཞིན་ཁོ་ན་ཉིད་ཡིན་པ་གསལ་བར་མངོན། དེ་ལ་ཞེད་སྣང་དང་།
སྐྲག་སྣང་། འཇིགས་སྣང་སོགས་བྱས་པས་ནི་ཕན་པ་ཅི་ཡང་མ་མཆིས། རང་
ཉིད་ལ་མཚོན་ན་ད་རེས་གནོང་དང་འགྱོད་པ་བྱེད་དགོས་པའི་བྱ་བ་ནི་ཏིལ་
འབྲུ་ཙམ་ཡང་བགྱིས་མེད། ཅི་སྟེ་ཁྲིམས་རྭར་གཏུགས་ཀྱང་ཆོས་ལྡན་ཞིང་གི་
སྲིད་ཁྲིམས་ཀྱིས་རྭ་ བ་ཆེན་པོར་བདེན་རྫུན་གྱི་བརྡར་ཤ་གཅོད་མཁན་དྲང་
ཚུགས་ལྡན་པའི་ཁྲིམས་ཀྱི་ལས་འཁུར་མཛད་པོ་དང་། ཡིན་མིན་གྱི་གནས་
ལུགས་གསེད་བཀྲོལ་ཞུ་ཡུལ་ཞིག་ནི་ལོས་ཀྱང་ཡོད། མཐར་དྲང་པོས་གཞུང་
བསྟང་པའི་ཁྲིམས་འདོམས་ཤིག་བྱུང་སྟེ་བདེན་པའི་མཐའ་གསལ་བའི་མཚམས་
སུ་སྐུ་ངོ་མདའ་དཔོན་ཡང་དགོངས་པ་དྭངས་བ་ཞིག་ཡོང་ངེས་རེད་བསམས་ཏེ་
ཅུང་ཞི་ལྷོད་དུ་གྱུར་ནས་ཡུད་ཙམ་བསྒུགས།
མི་རིང་བར་སྐུ་ངོ་མི་དཔོན་ངོ་མས་སྐོར་བྱ་བ་གསུམ་བཞི་ཙམ་ཁྲིད་ནས་
བྲེལ་འཚུབ་ངང་མདའ་དཔོན་གྱི་གཟིམ་ཤག་ལ་འབྱོར་བ་དང་། སྐོར་བྱ་བ་
རྣམས་ཞབས་ཕྱི་ཁང་དུ་བཞག་ནས་མི་དཔོན་གཟིམ་ཆུང་དུ་ཐད་ཀར་འཛུལ་ཏེ་
མདའ་དཔོན་མཐོང་མ་ཐག་ཏུ་ཧ་ལས་ལས་ཀྱིས་“སྐུ་ངོ་མདའ་དཔོན། གནས་
ཚུལ་ག་རེ་བྱུང་སོང་ངམ། སྐོར་བྱ་བ་གཅིག་པོར་བཏང་ན་བློ་མ་བདེ་བར་ང་
རང་ལམ་སེང་རྒྱུག་ཡོང་བ་ཡིན་”ཞེས་ཟེར། མདའ་དཔོན་ནི་སེམས་འཚབ་
ཀྱིས་སྐོར་བྱ་བ་བསྒུགས་ནས་བསྡད་ཡོད་པ་ལས་སྐུ་ངོ་མི་དཔོན་ངོ་མ་སླེབས་
ཡོང་བསམས་པ་མེད་སྟབས་གློ་བུར་དུ་རང་གི་མདུན་དུ་འབྱོར་བར་དགའ་སྤྲོ་
ཆེན་པོ་སྐྱེས་ཏེ་ “ སྐུ་ངོ་མི་དཔོན། ཁྱེད་རང་ཕེབས་པ་ ཧ་ ཅང་ ཡག་པོ་བྱུང་།
ཁྱེད་ཀྱིས་ས་དབང་ཆེན་མོར་འབུལ་གནང་མཛད་པའི་མགུལ་གཡུ་འགྲན་ཟླ་
230ལེའུ་བཅུ་གཉིས་པ། ཁྲིམས་མུན་དུ་བཙུད་པ།
བྲལ་བ་དེ་ས་དབང་ཆེན་མོས་ལྷ་སྲས་འཇིགས་མེད་གྲགས་པའི་མགུལ་ལ་བླ་
གཡུར་འདོགས་གནང་མཛད་འདུག འོན་ཀྱང་མི་རིང་བར་ས་དབང་ཆེན་
མོས་ལྷ་སྲས་ཀྱི་མགུལ་ལ་བླ་གཡུ་མེད་པ་གཟིགས་ཏེ་འདྲི་རྩད་རིམ་པ་གནང་
ཡང་། ལྷ་སྲས་ཀྱིས་བླ་གཡུ་གར་སོང་གི་གནས་ལུགས་རྒྱུ་མཚན་རྩ་བ་ནས་མི་
གསུང་བར་བརྟེན། ཉེ་ལམ་བདག་ལ་བླ་གཡུ་འཚོལ་དགོས་ལུགས་ཀྱི་བཀའ་
ཕེབས་པ་བཞིན། ཕྱོགས་ཀུན་ནས་བརྟག་ཞིབ་བྱས་པའི་མཐར་བླ་གཡུ་དེ་ནི་ལྷ་
སྲས་ཀྱིས་ཨ་ཅག་གསལ་སྒྲོན་ལགས་ཀྱི་བུ་མོ་ཡེ་ཤེས་མཁའ་འགྲོར་སེམས་རྟེན་དུ་
གནང་བ་ཚོར་ཏེ། གསལ་སྒྲོན་ལགས་ལ་ས་དབང་ཆེན་མོའི་མགུལ་གཡུ་ཕྱིར་
འབུལ་དགོས་ལུགས་འཕྲལ་དུ་འཕྲིན་ཡིག་བཏང་བ་བཞིན་དེ་རིང་ཁོང་གིས་
གཡོག་པོ་དཔལ་ལྡན་ཟེར་བ་དེ་མགུལ་གཡུ་སྐྱེལ་བར་བཏང་འདུག་ཀྱང་། སྤྲང་
ཕྲུག་དེས་ང་ལ་སྒྲིལ་རྫས་སྟོང་པ་ཞིག་སྤྲད་དེ་ས་དབང་ཆེན་མོའི་མགུལ་གཡུ་
འགྲན་ཟླ་བྲལ་བ་དེ་ཁོས་བརྐུ་ཉར་གྱིས་སྤྲད་མ་བྱུང༌། སྐུ་ངོ་མི་དཔོན། ཁྱེད་
ཀྱིས་ཡུན་རིང་ཐབས་འཚོལ་གནང་བའི་གཡུ་དེ་ནི་རིན་ཐང་དང་བྲལ་བ་ཞིག་
ཡིན་པས་སྐུ་ངོ་ས་དབང་ཆེན་མོས་ཀྱང་ཐུགས་ཧ་ཅང་མཉེས་པོ་གནང་གི་འདུག་
ཀྱང་། ད་ཆ་སྤྲང་ཕྲུག་རྐུན་མ་འདིའི་ལག་ནས་ཚུར་ལེན་མ་ཐུབ་ན་ས་དབང་
ཆེན་མོ་དགོངས་པ་རབ་ཏུ་འགལ་ངེས་རེད། སྤྲང་ཕྲུག་འདི་གཡོ་སྒྱུ་ཆེ་ལ་ལང་
ཤོར་ངན་རེངས་ཤིག་འདུག་པས་མགོ་སྐོར་གྱི་གཏམ་འཆལ་ཅི་འདྲ་ཞིག་བཤད་
རུང་། མགུལ་གཡུ་ཕྱིར་འབུལ་མ་ཞུས་བར་ཁྲིམས་སྲོལ་ལྟར་ཚ་འདྲི་གནང་འོས་
སོགས་བཀའ་རྩད་ནན་པོ་གནང་སྐྱོང་ཞུ་རྒྱུ་དང༌། གལ་ཏེ་ངན་རེངས་མཁྲེགས་
བཟུང་གིས་མགུལ་གཡུ་ཕྱིར་འབུལ་ཡེ་ནས་མ་བྱས་ཚེ། གཞུང་སའི་བཀའི་གུང་
བློན་ས་དབང་ཆེན་མོའི་མགུལ་གཡུ་ཡང་བརྐུ་འཁྱེར་བྱེད་ཕོད་པའི་རྐུན་མ་ཧམ་
ཆེན་འདི་ལྟ་བུ་ནི་བསྟན་སྲིད་ཆབ་འབངས་དང་བཅས་པའི་ཞི་འཇགས་ཀྱི་འཚོ་
231གཙུག་གཡུ།
བར་འཚེ་ བར་བྱེད་ པའི་འདོན་འདྲེ་ ཞིག་ རང་ ཡིན་གཤིས་འཇིགས་ རུང་ གི་
ཁྲིམས་མུན་དུ་ཚར་གཅོད་པ་ལས་འོས་མ་མཆིས། དེས་ན་དྲང་ཚུགས་ཁྲིམས་ཀྱི་
ལས་འཁུར་མཛད་པོ་སྐུ་ངོ་མི་དཔོན་མཆོག་གིས་ས་དབང་ཆེན་མོའི་དགོངས་པ་
མི་འཁྲུག་པ་དང་། འབངས་ཀྱི་ཕན་བདེའི་ལེགས་ཚོགས་ལ་གནོད་འཚེ་མི་
འབྱུང་ཕྱིར་ཡ་ང་སྙིང་རྗེ་མེད་པར་ཁྲིམས་ཀྱི་ཆད་པ་དྲག་པོས་ཚར་གཅོད་པར་
ཞུ་”ཞེས་ཁོང་ཁྲོ་དང་འཚབ་འཚུབ་ཀྱི་ངང་ནས་སྐད་ཀྱི་ང་རོ་ཡང་ཅུང་འདར་
བཞིན་པར་སྨྲས་པ་ན། མི་དཔོན་གྱི་བསམ་པར་བླ་གཡུ་དེ་ནི་རང་ཉིད་ནས་ས་
དབང་ཆེན་མོར་ཕུལ་ཏེ་གཞིས་ཀ་གཉིས་ཕ་གཞིས་ཀྱི་ཁ་སྣོན་དུ་ཐོབ་པ་མ་ཟད།
དེ་ནས་བཟུང་ས་དབང་ཆེན་མོས་རྟག་ཏུ་དགྱེས་ཚོར་ཆེན་པོ་གནང་མུས་ཐོག་ལ།
ད་ལན་གཡུ་འདི་དཔལ་ལྡན་གྱི་ལག་ནས་བླངས་ཏེ་སླར་ཡང་ས་དབང་ཆེན་མོར་
འབུལ་ཐུབ་པ་ཡིན་ན་དེ་བས་ཀྱང་མཉེས་ཚོར་ཆེ་བ་ཡོང་རྒྱུ་རེད། འོན་ཀྱང་བླ་
གཡུ་ལག་པར་མ་ཐེབས་ན་ས་དབང་ཆེན་མོའི་སྐུ་དོན་ལ་དོ་ཁུར་མ་བྱས་པར་
དགོངས་ཏེ་གཟིགས་པ་ཆུང་དུ་འགྲོ་ངེས་པ་མ་ཟད། གཞུང་སའི་སྲིད་ཁྲིམས་ཀྱི་
ཁོལ་པོ་ཞིག་གིས་ཆོམ་རྐུན་ཕྲུ་གུ་ཞིག་ཀྱང་གླགས་མ་རྙེད་པའི་ཚུལ་དུ་གྱུར་ན་མི་
དཔོན་ང་ནི་ཐབས་ཟད་ནུས་ཞན་ཞིག་ཏུ་མངོན་ཏེ་རང་གི་ལས་གནས་ཀྱང་
གཞན་ལ་ཤོར་རྒྱུ་སོགས་གཏམ་དོན་གཉིས་མེད་ཀྱི་གནས་སུ་གྱར་རྒྱུ་གདོན་མི་
ཟའོ་སྙམ། བསམ་བློ་འདི་ཙམ་འཁོར་བ་ན་མི་དཔོན་གྱི་སྙིང་གྲང་སྟོང་སྟོང་
བྱས་ཏེ་ གནད་དོན་འདི་ནི་ གཟབ་ནན་གྱིས་ཐག་གཅོད་བྱེད་དགོས་པ་ཞིག་
མཐོང་སྟེ་མདའ་དཔོན་གྱི་འགྲམ་ དུ་ སོང་ནས་ སེམས་ ཐག་ ཆོད་ པོས་ “སྐུ་ ངོ་
མདའ་དཔོན། ས་དབང་ཆེན་མོའི་མགུལ་གཡུར་ལག་པ་རྒྱག་ཕོད་པའི་ཚུལ་ལ་
བལྟས་ན་དཔལ་ལྡན་ནི་རྐུན་མ་ལང་ཤོར་དུ་སོང་ཟིན་པ་མ་ཟད། ད་ཆ་རྐུན་མ་
ཧམ་ཆེན་ཞིག་ཏུ་གྱུར་ཟིན་པའི་རྟགས་མཚན་ཡང་གསལ་པོ་རེད། འོན་ཀྱང་ད་
232ལེའུ་བཅུ་གཉིས་པ། ཁྲིམས་མུན་དུ་བཙུད་པ།
བར་ངས་ཆོམ་རྐུན་འདྲ་མིན་སྣ་ཚོགས་ལ་འདྲི་ཞིབ་བྱས་པའི་མྱོང་བ་ཟབ་མོ་
ཡོད་པར་བརྟེན་གཡོ་སྒྱུ་དང་ངན་རེངས་ཇི་ལྟར་ཆེ་རུང་མདུན་དུ་སླེབས་ན་མགོ་
འབུལ་ལུས་འབུལ་གྱིས་རང་གི་ཉེས་སྤྱོད་རྣམས་ངོས་ལེན་མཐར་ཕྱིན་བྱ་རྒྱུ་ལས་
གཡོལ་ཐབས་གཏན་ནས་མེད། གཤིན་རྗེའི་མདུན་ས་དང་འདྲ་བའི་ཁྲིམས་ཀྱི་
དོ་ར་ན་འཇིགས་རུང་ཁྲིམས་ཆས་རྣམས་ཀྱི་གཟི་རྔམ་གྱིས་མཁྲེགས་པོའི་རྡོ་ཡང་
འཇིམ་པ་ལྟར་བཅོས་སླ་བ་ཞིག་དང༌། ལྐུགས་པ་རྣམས་ཀྱང་སྨྲ་བརྗོད་ལྷང་
ལྷང་དུ་སྒྲོག་པ་ཞིག་ཏུ་བསྒྱུར་ཐུབ་པས་ན་སྤྲང་ཕྲུག་དཔལ་ལྡན་ལྟ་བུ་ཞིག་ནི་
གླགས་མི་རྙེད་པ་ག་ལ་སྲིད། སྐུ་ངོ་ཐུགས་ཁྲལ་མ་གནང་ཞིག སྤྲང་ཕྲུག་འདི་
ལ་ངས་བཟོ་ལྟ་སྤྲད་ཆོག ཁོ་ག་པར་ཡོད་དམ་”ཞེས་གདེང་ཚོད་ཆེ་མདོག་གིས་
ངར་ངར་བྱས་ཏེ་བཤད། མདའ་དཔོན་གྱིས་མི་དཔོན་ཞབས་ཕྱི་ཁང་དུ་ཁྲིད་དེ་
ཟུར་ཞིག་ ཏུ་ལངས་ནས་ཡོད་པའི་དཔལ་ལྡན་ལ་མཛུབ་ མོ་ བཙུགས་ ནས་ མི་
དཔོན་གྱིས་སྐོར་བྱ་བ་རྣམས་ལ་ཁ་གཏད་དེ་ང་རོ་དྲག་པོས་“ཝ་ཡེ། རྐུན་མ་
རྫབ་ཆེན་འདི་ཟུང་ཞིག་”ཅེས་བཀའ་བཏང་། སྣམ་བུ་ནག་པོའི་ཕྱུ་པ་གྱོན་ཞིང་
ཞྭ་མོ་འབོག་ཐོ་སེར་པོ་རེ་གྱོན་པའི་སྐོར་བྱ་བ་དེ་ཚོས་ལག་པའི་རྟ་ལྕག་ཀྱང་
འཕྱར་འཕྱར་བྱེད་བཞིན་དུ་འཕར་སྤྱང་ཤ་ལ་རུབ་པ་ལྟར་ཤོར་ཡོང་སྟེ་དཔལ་
ལྡན་གྱི་མཐའ་བསྐོར་ཏེ་ལག་པ་དང་སྐེ་སོགས་ནས་དམ་པོར་བཟུང་།
དཔོན་གྱིས་སླར་ཡང་སྐད་གསང་མཐོན་པོས་“ཁོ་ལས་ཁུངས་ལ་ཁྲིད་རྒྱུགས་ཤིག
ང་ད་ལྟ་རང་ཡོང་གི་ཡིན། ཁྱོད་ཚོས་འབྱོར་ལྕག་བརྒྱ་ཐམ་པ་འཕྲལ་དུ་གཞུ་
རྒྱུའི་གྲ་སྒྲིག་གྱིས་ ཤིག་” ཅེས་བཀའ་བཏང་ནས་མདའ་དཔོན་དང་ མཉམ་དུ་
གཟིམ་ཆུང་དུ་འཛུལ། སྐོར་བྱ་བ་ཚོས་འཐེན་པ་དང་དྲུད་པ་ཆབས་ཅིག་ ཏུ་
དཔལ་ལྡན་ཁྲིད་དེ་ཕྱི་རོལ་དུ་ཐོན།
དེ་ལྟར་རྒྱལ་སྒོའི་ཕྱི་རུ་སླེབས་སྐབས་སྐོར་བྱ་བས་དཔལ་ལྡན་མཇིང་པ་
233Bumps
234
——གཙུག་གཡུ། མོཌ་འོལེའུ་བཅུ་གཉིས་པ། ཁྲིམས་མུན་དུ་བཙུད་པ།
ནས་མནན་ཏེ་མགོ་སྒུར་སྒུར་བྱས་ཏེ་འགྲོ་བའི་ཚེ། གློ་བུར་དུ་བུ་མོ་ཞིག་གིས་
མདུན་ཕྱོགས་ནས་རྒྱུགས་ཡོང་སྟེ་དཔལ་ལྡན་གྱི་བྲང་ཁའི་ཕྱུ་པ་ནས་འཐེན་ཏེ་
མིག་ཆུ་གཏོང་བཞིན་དུ་ངུ་འབོད་དང་བཅས་ཏེ་“དཔལ་ལྡན། དཔལ་ལྡན།
ཁོ་ཚོས་རང་བཟུང་དགོས་དོན་ག་རེ་བྱས་པ་རེད་དམ་”ཞེས་དྲིས་པ་ན། དཔལ་
ལྡན་གྱིས་མགོ་བོ་བཏེགས་ཏེ་བལྟས་པས་བདེ་སྐྱིད་ཡིན་པ་མཐོང་ནས་ཡིད་རབ་
ཏུ་སྐྱོ་ཡང་རང་སེམས་མནན་ཏེ་བདེ་སྐྱིད་ཀྱི་གདོང་ལ་ལྟ་བཞིན་དུ་“བདེ་སྐྱིད་
སེམས་པ་མ་སྐྱོ། ཨ་ཅག་གསལ་སྒྲོན་ལགས་ཀྱིས་དྲུའུ་ཙི་སྒྲིལ་སྒྲིལ་ཞིག་འབུལ་
བར་བཏང་བ་དེ་སྐུ་ངོ་མདའ་དཔོན་ལ་འབུལ་སྐབས་དེའི་ནང་དུ་དངོས་པོ་གང་
ཡང་མི་འདུག་ཀྱང་རས་སྒྲིལ་ནང་དུ་ས་དབང་ཆེན་མོའི་མགུལ་གཡུ་ཞིག་ཡོད་པ་
དེ་ངས་བརྐུས་པ་རེད་གསུངས་ཏེ་འཛིན་བཟུང་བྱས་བྱུང་། བདེ་སྐྱིད་སེམས་པ་
མ་སྐྱོ། བདེན་པའི་མཐའ་གསལ་བའི་ཉི་མ་ཞིག་ཤར་གྱི་རེད། ནམ་མཁར་བླ་
མ་དཀོན་མཆོག་གནས་ཡོད་པ་མ་ཟད། བོད་ཆོས་ལྡན་གྱི་ཞིང་ཁམས་འདིར་
མཐོ་དམན་ཉེ་རིང་མེད་པར་བཏང་སྙོམས་ཀྱིས་སྐྱོང་བར་མཛད་པོ་དྲང་ཚུགས་
ལྡན་པའི་ཁྲིམས་ཀྱི་བྱེད་པོ་གཅིག་ཀྱང་མེད་པ་ག་ལ་སྲིད། ཡིན་མིན་བདེན་
རྫུན་གྱི་ ཤན་འབྱེད་ ཅིག་ ཡོང་ ངེས་ པས་ སེམས་ པ་ ལྷོད་ པོར་ སྡོད་ ཅིག་” ཅེས་
ལབས། བདེ་སྐྱིད་ཀྱིས་ད་དུང་མཆི་མ་གཏོང་བཞིན་དུ་“དཔལ་ལྡན།
སྨོན་ལམ་བརྒྱབ་ཆོག ང་ཡང་ཡང་ཁྱོད་ལ་ལྟ་བར་ཡོང་གི་ཡིན་”ཞེས་ལབས་མ་
ངས་
ཐག་ཏུ་སྐོར་བྱ་བ་ཞིག་གིས་བདེ་སྐྱིད་ལ་“ཕར་རྒྱུགས་ཤིག རྐུན་མ་རྫབ་ཆེན་
ཞིག་ལ་སྐད་ཆ་མང་པོ་བཤད་པས་ཕན་ཐོགས་གང་ཡོད། ཁྱོད་རང་རྟ་ལྕག་
གཟེད་འདོད་མི་འདུག་ན་མགྱོགས་པོ་ཕར་རྒྱུགས་ཤིག་”ཅེས་གཤེ་གཤེ་བཏང་
བ་དང་ལག་པའི་རྟ་ལྕག་འཕྱར་ཏེ་གཞུ་བར་འགྲོ་བའི་ཚེ་བདེ་སྐྱིད་ཀྱིས་མགོ་ལ་
སྦར་མོ་བཀབ་སྟེ་གོམ་པ་ཕྱིར་འཐེན་ཁ་ཤས་བརྒྱབ་པ་ན། སྐོར་བྱ་བ་རྣམས་
235གཙུག་གཡུ།
ཀྱིས་དཔལ་ལྡན་ཁྲིད་དེ་མུ་མཐུད་མདུན་དུ་སོང་ངོ་།
སྣང་རྩེ་ཤག་ནི་རྣམ་ཀུན་བར་སྐོར་ལ་འགྲོ་མཁན་ཀུན་གྱིས་ངེས་པར་དུ་
བརྒྱུད་དགོས་པའི་ས་ཆ་ཞིག་ཡིན་ལ། དཔལ་ལྡན་གྱིས་ཀྱང་ཡར་འགྲོ་མར་
འགྲོའི་སྐབས་སུ་རྟག་ཏུ་མཐོང་བར་གྱུར་ཀྱང་། དེ་རིང་ནི་རྒྱུན་གཏན་དང་མི་
འདྲ་བར་ཁ་ཤར་དུ་ཕྱོགས་པའི་རྒྱལ་སྒོ་དེ་རབ་ ཏུ་གདངས་བའི་སྲིན་པོའི་ཁ་
ལྟར་འཇིགས་རྔམ་ཆེས་ཆེར་མངོན་ཞིང་། གདང་བུ་བཅུ་གྲངས་ཅན་གྱི་རྡོ་སྐས་
དེ་ནི་ ཁྲག་ རལ་ དང་ ལྡན་ པའི་སྲིན་པོའི་ཁ་ནས་བརྐྱངས་ བའི་ ལྕེ་ ལྟར་ སྣང་།
རྒྱལ་སྒོའི་སྟེང་གི་རབ་གསལ་གྱི་ཁྲ་མ་རྣམས་ནི་ཁྲག་རྩའི་དྲ་བས་ཁེངས་པའི་
འབུར་ཚུགས་ཀྱི་མིག་འབྲས་ཟུང་ཅེ་རེར་རང་ཉིད་ལ་བསྡིགས་པར་བྱེད་པ་ལྟར་
མཐོང་། གཤིན་རྗེའི་ལས་མཁན་དང་འདྲ་བའི་སྐོར་བྱ་བ་རྣམས་ཀྱིས་འཐེན་
འདྲུད་ལ་སོགས་པའི་རྩུབ་སྤྱོད་ཀྱིས་དཔལ་ལྡན་རྡོ་སྐས་ཀྱི་ཐོག་ཏུ་ཁྲིད། དཔལ་
ལྡན་ཀྲོང་ངེར་ལངས་ཏེ་ཁ་ཕྱིར་ཕྱོགས་ནས་མདུན་ཕྱོགས་སུ་བལྟས་པས། རྡོ་
སྐས་དང་མི་རིང་བའི་ས་ནས་ཕོ་མོ་རྒན་གཞོན་སྣ་ཚོགས་ཀྱི་མི་ཕུང་འཁྱིལ་ཏེ་
རང་ཉིད་ལ་ལྟ་བཞིན་འདུག མི་རྣམས་ཀྱི་གདོང་ལ་རེ་རེ་བཞིན་དུ་བལྟས་པས་
རྒན་རྒོན་ལ་ལ་ནི་ལག་པས་ཕྲེང་བ་གཏོང་བཞིན་དུ་ཁ་ ལྷེབ་ལྷེབ་ཀྱིས་ མ་ ཎི་
བགྲང་བར་བྱེད་པ་དང་། འགའ་རེས་ནི་ལག་པའི་ཐལ་མོ་སྤྱི་བོར་བཀོད་དེ་
སྨོན་ལམ་འདེབས་བཞིན་གནས། ན་ཚོད་གཞོན་པ་རྣམས་ནི་ཁ་ཡང་ཕྲན་ཙམ་
གདངས་ཏེ་ལྟད་མོ་ལྟ་བཞིན་འདུག སྐབས་དེར་དཔལ་ལྡན་ནི་འདི་སྙམ་དུ་
བསམས་སོ། ཨེ་མ་འདི་ན་འཁོད་པའི་སྐྱེ་བོ་རྣམས་ལ་ལས་ནི་ང་ལ་ཁྲིམས་ཀྱི་
ཆད་པ་འཕོག་རྒྱུ་ཡིན་པ་ལ་ཡ་ང་སྙིང་རྗེ་བྱེད་པ་དང༌། ཡང་ལ་ལས་ང་ནི་རྐུན་
མ་རྫབ་ཆེན་ཞིག་ཡིན་པར་བསམས་ཏེ་སྙིང་ཚིམ་བྱེད་པ་སོགས་སེམས་པའི་ཀུན་
རྟོག་འདྲ་མིན་ཡོང་ངེས་ཀྱང་བྱམས་སེམས་ཀྱི་བདུད་རྩིས་བརླན་པའི་སྐྱེ་བོ་འདི་
236ལེའུ་བཅུ་གཉིས་པ། ཁྲིམས་མུན་དུ་བཙུད་པ།
ཡར་
རྣམས་ཀྱིས་ཁོ་བོ་རང་གི་གཙུག་གཡུ་རང་གིས་བརྐུས་པའི་རྐུན་ཁག་བཙུགས་ཏེ་
བཙོན་ལ་འཇུག་གི་ཡོད་པ་ནི་སུས་ཀྱང་རྟོགས་པར་མི་འགྱུར་བསམས།
འཛུལ་ཁར་ སེམས་ པ་ བཟང་ བའི་ མི་ རྣམས་ ལ་ མཐའ་མའི་མིག་ བཞུར་ ཞིག་
བརྒྱབ་པས། གློ་བུར་དུ་རྡོ་སྐས་དང་ཐག་ཉེ་ཤོས་ཀྱི་མི་ཚོགས་ཀྱི་ཁྲོད་ནས་བདེ་
སྐྱིད་ཀྱིས་རང་ལ་ལྟ་བཞིན་ཡོད་པ་མཐོང་། གནག་སྣུམ་གྱི་མགོ་སྐྲ་ནི་ཟིང་བར་
གྱུར། ཡིད་དུ་འོང་བའི་བཞིན་བཟང་ནི་མཆི་མས་ཡོངས་སུ་གཤེར། དཔྱད་པ་
ལེགས་པའི་ལུས་གཟུགས་ནི་ཙམ་པ་ཀ་རླུང་གིས་གཡོས་པ་ལྟར་ཅུང་ཟད་འདར་
བའི་ཚུལ་དུ་གནས། འདི་རྣམས་དཔལ་ལྡན་གྱི་མིག་ལམ་དུ་མངོན་པས་ཡིད་
རབ་ཏུ་གདུངས་ཤིང་། རང་ཉིད་ཉམས་ཉེས་སུ་གྱུར་པའི་གནས་སྐབས་ ན་
བཅོས་མིན་བརྩེ་བའི་ཤུགས་ཀྱིས་བསྐུལ་ཏེ་དབང་མེད་དུ་ཟགས་པའི་བདེ་སྐྱིད་
ཀྱི་མཆི་མའི་ཐིགས་ཕྲེང་རེ་རེ་བཞིན་ནི་རིན་ཆེན་མུ་ཏིག་ལས་ཀྱང་རིན་ཐང་ཆེ།
གང་ཡིན་ཞེ་ན། མཆི་མ་དེ་དག་ནི་མིག་གི་དབང་པོ་ནས་ཐོན་པ་ཙམ་ཞིག་མ་
ཡིན་པར་བདེ་སྐྱིད་ཀྱི་སྙིང་ཁམས་རང་ནས་ཐོན་པ་ཞིག་ཡིན་ལ། རང་ཉིད་ཀྱི་
ཆེད་དུ་ཟགས་པའི་ལྷད་མེད་ཀྱི་མཆི་མ་ཞིག་རང་ཡིན་པས་སོ། བསམ་བློ་འདི་
ཙམ་འཁོར་བ་ན་བདེ་སྐྱིད་ཀྱི་མཆི་མའི་རྒྱུན་གྱིས་རང་ཉིད་ཀྱི་ལུས་ཐོག་ཏུ་མྱོང་
དགོས་པའི་ཁྲིམས་ཀྱི་ཆད་པ་རྣམས་ཆུ་ཡིས་བཀྲུས་པ་བཞིན་དུ་སེལ་ཐབས་མེད་
ཀྱང་། མི་ཡུལ་དུ་ཁེར་མར་ལུས་པའི་དྭ་ཕྲུག་ཅིག་ལ་མཚོན་ན་རང་ཉིད་ད་དུང་
མི་ཡུལ་ གྱི་ཁམས་འདིར་མུ་མཐུད་འཚོ་གནས་བྱེད་པའི་དགོས་ པ་མཐོང་ སྟེ།
ཁྲིམས་སར་ཡིན་མིན་བདེན་རྫུན་གྱི་ཤན་འབྱེད་ཁ་གསལ་ཞིག་ཡོང་བ་བྱ་རྒྱུའི་
ཆོད་སེམས་ཆེས་ཆེར་བསྐྱེད་པར་གྱུར། མཆི་མའི་ ཐིགས་ ཕྲེང་ ཆད་ མེད་ དུ་
ཟགས་ཤིང་། ངུད་མོའི་འཁུན་སྒྲས་སིག་སིག་ཏུ་གཡོ་བའི་བདེ་སྐྱིད་ཀྱི་བྱད་
བཟང་དག་ལ་ལྟ་བཞིན་ལྟ་བཞིན་སྣང་བ་ཟབ་མོ་ཞིག་རང་བཞིན་དུ་འཕེལ་ཏེ་
237གཙུག་གཡུ། ཚ
མིག་གི་ལྟ་ཕྱོགས་ནི་ཡུད་ཙམ་ཞིག་ཀྱང་གཞན་ལ་སྤོ་འདོད་མེད་པའི་བརྩེ་སེམས་
འཆར་ཡང་། ཡ་ང་སྙིང་རྗེ་དང་བྲལ་བའི་སྐད་གདངས་ཤིག་གིས་“ད་རྒྱུགས་
ཤིག་”ཟེར་བ་ཐོས་པ་དང་སྦྲགས་སྐོར་བྱ་བ་རྣམས་ཀྱིས་བཙན་ཤུགས་ཀྱིས་སྲིན་
པོའིཁ་ལྟར་གདངས་པའི་རྒྱལ་སྒོའི་ནང་དུ་དཔལ་ལྡན་འཐེན་པ་དང་དྲུད་པ་
ཆབས་ཅིག་ཏུ་ཁྲིད། དེ་མ་ཐག་ཏུ་ཨིར་………ཞེས་པའི་སྒྲ་དང་བཅས་མཐུག་
ཅིང་ལྕི་བའི་རྒྱལ་སྒོ་ནི་མིག་བཙུམས་པ་ལྟར་བརྒྱབ་བོ། །
238ན་
1:|:ཀུན 1:|:|:ཀྱི ་
ལེའུ་བཅུ་གསུམ་པ།
TE
ཚ་འདྲི་དང་བདེན་དཔང་།
བཙོན་ཁང་ནི་སྡོད་པར་འདོད་པའི་གནས་ཤིག་ག་ནས་ཡིན། བཞའ་
ཚན་ཆེ་ལ་མུན་པ་ནག་ཅིང་། དྲི་ངན་གྱིས་ཁེངས་པའི་ཁང་པ་ལྕམ་གང་མ་ཙམ་
ཞིག་གི་ནང་ དུ་རྐང་ ལྕགས་དང་ལག་ལྕགས་གཉིས་ཀ་བརྒྱབ་པའི་ བཙོན་པ་
གཉིས་དང་། རྐང་པར་གདུང་སྒྲིག་བརྒྱབ་པའི་བཙོན་པ་གཅིག་བཅས་ལོ་ན་
སུམ་ཅུ་ནས་བཞི་བཅུའི་བར་གྱི་བཙོན་པ་གསུམ་ཡོད་པ་དེ་རྣམས་གདོང་པར་
དྲེག་པ་ཆགས་ནས་སོལ་བ་ལྟར་ནག་པ། མགོ་སྐྱེས་ཀྱི་སྐྲ་རྣམས་བྱ་རོག་གི་ཚང་
ལྟར་ཟིང་ཞིང་འཕྱིངས་པ་བཅས་ལ་བལྟས་ན། བཙོན་དུ་ཚུད་ནས་མ་མཐར་
ཡང་ལོ་གསུམ་བཞི་སོང་བ་སྨོས་མེད་རེད། ཁོ་ཚོ་གསུམ་པོ་ནི་བཙོན་ཁང་གི་
སྦུག་ན་བསྡད་འདུག་པས་དཀར་གསལ་གྱི་སྒེའུ་ཁུང་ལྟ་ཅི། ཐ་ན་དཀར་ཁུང་
ཙམ་ཡང་མེད་སྟབས་ངོ་གདོང་ཇི་མ་ཇི་བཞིན་མཐོང་ཐབས་བྲལ། དེ་མིན་ཅུང་
ཟོར་ཡང་བའི་བཙོན་པ་ལྔ་དྲུག་ཅིག་ནི་ལ་ལ་ས་ཐོག་ཏུ་ཙོག་པུར་གནས་པ་དང་།
ལ་ལ་ནི་ཉལ་ནས་འདུག ཁང་ཆུང་དེའི་ནང་དུ་དང་ཐོག་ནས་མི་མང་བའི་
ཐོག་ལ་མདང་ནུབ་ད་དུང་བཙོན་པ་གསར་པ་དཔལ་ལྡན་ཁ་སྣོན་དུ་སླེབས་པས་
དེ་བས་ཀྱང་གུ་དོག་པོར་གྱུར།
239གཙུག་གཡུ།
ཁ་ས་དཔལ་ལྡན་སྣང་རྩེ་ཤག་གི་རྒྱལ་སྒོ་འཛུལ་ནས་ཡུད་ཙམ་སོང་བའི་
རྗེས་སུ་མི་དཔོན་ཡོང་སྟེ་སྐོར་བྱ་བ་རྣམས་ཀྱིས་རྡོ་སྐས་ཀྱི་འོག་ཏུ་དཔལ་ལྡན་ལ་
འབྱོར་ལྕག་བརྒྱ་ཐམ་པ་གཞུས་ནས་ཁང་ཆུང་འདི་ནང་དུ་བཅུག ད་ནི་དཔལ་
ལྡན་གྱི་འཕོངས་ཚོས་དང་བརླ་ཤ་བཅས་ལ་གཉན་ཁ་རྒྱས་ཏེ་དམར་སྨུག་ཏུ་གྱུར་
ནས་ན་ཟུག་དྲག་པོས་མནར་ཏེ་བཙོན་ཁང་ཆུང་ངུ་དེའི་སྒོ་དང་ཉེ་བའི་ས་ཐོག་
ཏུ་འཁུན་སྒྲ་སྒྲོག་བཞིན་ཡོད་པ་ན། བཙོན་རོགས་གཅིག་གིས་ལག་པར་ཕོར་པ་
གཉིས་ཁྱེར་ཏེ་དཔལ་ལྡན་གྱི་སྔས་འགོར་བཞག་ནས་“ཝ་ཡེ། སྤགས་ཟོ”ཞེས་
མུ་མཐུད་ནས་གཉིས་བོས། དཔལ་ལྡན་གྱིས་“ཐུགས་རྗེ་ཆེ་”ཟེར་བཞིན་ངལ་
བ་ཆེན་པོས་ཁ་ཚུར་བསློགས་ཏེ་ལག་པ་གཡོན་མའི་གྲུ་ཚིགས་ས་ལ་བཙུགས་ནས་
ལག་པ་གཡས་པས་རྩམ་པ་བླུགས་པའི་ཕོར་པ་དེ་བླངས། དེའི་ནང་དུ་ཕོར་པ་
གཞན་ཞིག་ནས་ཆུ་དང་འདྲ་བའི་ཇ་ཐང་ཕྲན་ཙམ་བླུགས་ཏེ་ སྤགས་ གཡོས།
སྤགས་འདག་གོང་ཞིག་ཁ་ལ་བཅུག་པས་རྩམ་པ་སྐམ་སོག་དེ་ལ་གྲ་ཕུབ་མང་
བས་མིད་པར་འགྲོ་ཧ་ཅང་དཀའ་བས་འདག་གོང་གཅིག་རང་ལས་ཟ་མ་ཐུབ།
སྐབས་དེར་ཨིར་ཞེས་ཕྱི་རོལ་ནས་གནམ་སྒོ་ཕྱེ་བའི་སྒྲ་ཐོས་པ་ན་བཙོན་པ་ཚང་
མ་ངོ་མདོག་ནག་པོར་གྱུར་ཏེ་ད་ཡང་སུ་འཁྲིད་གྲབས་ཡོད་དམ་བསམས་ནས་
ཐམས་ཅད་སྐྱི་གཡའ་བར་གྱུར། དེ་ནས་བཙན་སྲུང་བ་རྒད་པོ་ཞིག་ཡོད་པ་དེ་
སྐས་འཛེག་ནས་ཧ་ཅང་ལྕི་བའི་རྡོག་སྒྲ་དང་བཅས་ཏེ་མར་བབས། བཙོན་ཁང་
གཞན་དུ་མ་སོང་བར་ཐད་ཀར་ཁང་ཆུང་གི་སྒོ་འགྲམ་དུ་ཡོང་སྟེ་“དཔལ་ལྡན།
ཐོག་ཁར་ཤོག་ཅིག་” ཅེས་བོས་པས། བཙོན་པ་རྣམས་ཀྱི་མིག་ ཚང་ མ་ དུས་
གཅིག་ཏུ་དཔལ་ལྡན་ལ་བལྟས་ནས་སྙིང་རྗེ་རབ་ཏུ་སྐྱེས། དཔལ་ལྡན་ལྡང་བ་
ལ་ནི་གདུང་མ་ལྟར་སྐྲངས་པའི་བརླ་ཤ་གཉིས་ལ་ཚད་ལས་འདས་པའི་ན་ཟུག་
བཏང་བས་ངལ་དུབ་ཆེན་པོས་རྩིག་པ་ལ་འཁྱུད་ནས་ལངས་རྩིས་བྱེད་སྐབས་
240ལེའུ་བཅུ་གསུམ་པ། ཚ་འདྲི་དང་བདེན་དཔང་།
བཙོན་རོགས་གཉིས་ཀྱིས་སྐྱོར་རོགས་བྱས་ཏེ་བཙོན་ཁང་གི་སྒོ་ནས་སྐས་འཛེག་
གི་འགོ་བར་བསྐྱལ། སྐ་རགས་ནི་བཙོན་སྲུང་བས་བསྡུས་ཟིན་པས་ཕྱུ་པ་སྦོ་
ལུག་མར་ གྱོན་ ཏེ་ རྩིག་ འཁྱུད་ཀྱིས་ ལྷན་ རྒྱས་ ཁང་ གི་ གཟིགས་ མཐོངས་ བར་
ཁྱམས་ན་སླེབས་ཙ་ན། འབོག་ཐོ་སེར་པོ་གོན་པའི་དྲུང་ཡིག་ཅིག་ལག་ཏུ་ཤོག་
བུ་དང་སྨྱུ་གུ་ཐོགས། མདུན་དུ་ལྕོག་ཙེའི་སྟེང་ན་ཟངས་ཀྱི་སྣག་བུམ་དངུལ་
ཚགས་ཅན་ཞིག་མཛེས་པར་བསྒྲིགས་པའི་འབོལ་གདན་ཐོག་ཏུ་བརྗིད་ཉམས་
དང་ལྡན་པར་འཁོད། གཡས་གཡོན་དུ་སྐོར་བྱ་བ་འགའ་ཞིག་ལངས་ནས་ཡོད་
པ་དང་། ལྷན་རྒྱས་ཁང་གི་ཤེལ་ཁྲའི་ནང་དུ་བལྟས་པས་མི་དཔོན་ནི་རང་གི་
ཕྱོགས་སུ་སྡང་མིག་ལྟ་བཞིན་ཡོད་པ་མཐོང་། དཔལ་ལྡན་གྱིས་ཞྭ་མོ་ཕུད་དེ་
དྲུང་ཡིག་ལ་ཕྱག་འབུལ་ཞུ་རྩིས་བྱེད་སྐབས་སྐོར་བྱ་བས་མཇིང་པ་ནས་མནན་ཏེ་
པུས་མོའི་ལྷ་ང་ས་ལ་འཛུགས་སུ་བཅུག དྲུང་ཡིག་གིས་འགྱིངས་ཉམས་དང་
ལྡན་པའི་ངང་“དཔལ་ལྡན། ཁྱོད་ཉོན་ཅིག སྔར་ཆོས་རྒྱལ་སྐབས་སུ་བཅས་
པའི་ཁྲིམས་ཆེན་ཁག་ཏུ་གཞན་ནོར་མི་རྐུ་བ་ཞེས་ཁ་གསལ་འཁོད་ཡོད་པ་དང་།
མཇུག་ཏུ་རྒྱལ་དབང་སྐུ་ཕྲེང་ལྔ་པས་གཏན་འབེབས་གནང་བའི་ཁྲིམས་ལུགས་
ཞལ་ལྕེ་བཅུ་གཉིས་ཀྱི་ནང་དུའང་བརྐུས་པ་འཇལ་གྱི་ཞལ་ལྕེ་ཞེས་གཏན་ལ་ཕབ་
ཡོད་ཁར། རྩ་ཚིག་རིམ་པ་ལྟར་ཆགས་སུའང་མ་བྱིན་ལེན་པ་ལ་སོགས་པ་མི་
དགེ་བ་བཅུ་རྣམས་འགོག་སྡོམ་ཡང་ནས་ཡང་དུ་མཛད་ཡོད། ཁྱོད་ནི་སྦྱིན་
བདག་བཟང་པོའི་གཡོག་པོ་ཡིན་པར་བརྟེན་དུས་རྟག་ཏུ་ཡིད་ཆེས་བློས་འགེལ་
བྱེད་པ་མ་ཟད། ད་ལན་རིན་ཐང་བྲལ་བའི་བླ་གཡུ་དེ་ཡང་ཁྱོད་ལ་བློས་འགེལ་
གྱིས་སྐྱེལ་བར་བཏང་ཡང་། སེམས་པ་གདོན་གྱིས་བརླམས་ ཏེ་ སྦྱིན་ བདག་
བཟང་པོའི་བཀའ་དྲིན་ལོག་འཇལ་གྱིས་བླ་གཡུ་ཁྱོད་ཀྱིས་ཧམ་པ་བརྐུ་འཁྱེར་
བྱས་པ་རེད། མ་རུང་ཁོག་བཅངས་ཀྱིས་ཁྲེལ་མེད་ལས་ངན་སྒྲུབ་པའི་མཐའ་
241གཙུག་གཡུ།
འབྲས་ལ། ད་ཆ་ཁྱོད་ནི་བཀའ་ཁྲིམས་ཐུ་མོའི་དྲ་རྙིར་ཚུད་ཟིན་པས་རིན་ཐང་
བྲལ་བའི་བླ་གཡུ་བརྐུ་འཁྱེར་ཇི་ལྟར་བྱས་ཚུལ་དང་། ད་ལྟ་གང་ཡོད་ཀྱི་གནས་
ལུགས་རྣམས་ཁ་གསལ་སྙན་སེང་ཞུས་ཏེ། ས་དབང་ཆེན་མོའི་མགུལ་གཡུ་དེ་
འཕྲལ་དུ་ཕྱིར་འབུལ་ཞུ་དགོས། གལ་ཏེ་ད་དུང་སྔོན་ཆད་རྒྱབ་བསྐྱུར་དང་ཕྱིན་
ཆད་སྤང་བླང་གི་བསམ་པ་མེད་པར་མགུལ་གཡུ་ཕྱིར་འབུལ་མ་ཞུས་ན། བཀའ་
ཁྲིམས་བཙན་པོའི་ཆད་པས་ཚར་གཅོད་བྱེད་རྒྱུ་གདོན་མི་ཟ་”ཞེས་སྨྲས་པ་ན།
དཔལ་ལྡན་གྱིས་ “ཁྲིམས་བདག་ རིན་པོ་ཆེས་ མཁྱེན། ང་ནི་མི་གཡོག་རྒྱུག་
མཁན་ཞིག་ཡིན་པས་ཉིན་ལྟར་ལས་བྲེལ་གྱིས་མགོ་ལ་མེ་ཤོར་ཡང་གསོད་ལོང་མི་
འདུག་པས། ཁྲིམས་ཡིག་དང་རྩ་ཚིག་སོགས་ཀྱི་ནང་དུ་དོན་གང་ཞིག་འཁོད་པ་
ནི་མི་ཤེས་ཀྱང་། ཕ་མ་བཟང་པོའི་སློབ་གསོའི་བཀའ་དྲིན་གྱིས་བྱ་བ་གང་ཞིག་
བགྱིད་དགོས་པ་དང་། གང་ཞིག་སྤོང་དགོས་པའི་བླང་དོར་གྱི་གནས་ནི་མ་
འཕྱུགས་ཙམ་ཞིག་ཤེས་མུས་ཀྱི་ཐོག་ལ་ད་བར་ངས་ཨ་ཅག་གསལ་སྒྲོན་ལགས་ཀྱི་
ཞབས་ཕྱི་ཞུས་ནས་ལོ་བཅུ་ལྷག་ཙམ་གྱི་རིང་ལ་སྦྱིན་བདག་གི་བཀའ་དྲིན་སྙིང་
བཅངས་ཀྱིས་སྲི་ཞུ་ལྷག་བསམ་ཟོལ་མེད་ཞུས་དང་ཞུ་བཞིན་པ་ལས། ཁབ་སྐུད་
པ་ཙམ་ཞིག་ཀྱང་བརྐུས་པའི་ནོངས་པ་མེད། སླད་མར་ཡང་གཞན་གྱི་རྒྱུ་ནོར་
མ་བྱིན་ལེན་པའི་བསམ་བློ་ཙམ་ཡང་གཏན་ནས་མེད། ད་ལན་ནི་འཁྲུལ་འཛོལ་
ཅི་བྱུང་ཞུ་ཁ་མ་ལོན་ཀྱང་། བདག་ལ་མ་ཉེས་ཁ་ཡོག་འདི་ལྟ་བུ་ཞིག་བྱུང་བས་
སེམས་པ་རབ་ཏུ་ཕམ། འོན་ཀྱང་དྲག་ཞན་མཐོ་དམན་ལ་མ་བལྟོས་པར་ཡིན་
མིན་བདེན་རྫུན་གྱི་བཀའ་ཁྲིམས་བདའ་འདེད་མཐར་ཐུག་པ་ཞིག་མཛད་དེ།
དྲང་ཚུགས་ ཁྲིམས་ ཀྱི་ ཁོལ་ པོ་ རྣམས་ ཀྱིས་ བདེན་ པ་ བདེན་ ཐུབ་ ཀྱི་ ཁྲིམས་
འདོམས་ཤིག་གནང་ནས་བདེན་པའི་མཐའ་གསལ་ངེས་རེད་སྙམ་སྟེ་ཡིད་ཆེས་
དང་རེ་སྨོན་ཆེན་པོས་ཁྲིམས་སར་བཅར་བ་ཡིན་པས། ཁྲིམས་བདག་རིན་པོ་ཆེ་
242ལེའུ་བཅུ་གསུམ་པ། ཚ་འདྲི་དང་བདེན་དཔང་།
དྲུང་ཡིག་
ནས་ཡིན་མིན་བདེན་རྫུན་གྱི་ཤན་འབྱེད་དཔྱིས་ཕྱིན་པ་ཞིག་གནང་སྐྱོང་ཡོད་པ་
བཀའ་དྲིན་ཆེ་”ཞེས་དད་གུས་དང་རེ་འདོད་ཟབ་མོས་ཞུ་བ་ཕུལ།
གིས་འཕྱ་སྨོད་ཀྱི་ཁྲེལ་དགོད་བྱེད་བཞིན་དུ་འདི་སྐད་དོ། “ཧ་ཧ་ཧ། ཁྱོད་ཁ་
བདེ་པོ་འདུག་ཀྱང་། ཁ་མཁས་འདྲ་ཆགས་ཀྱིས་རྐུན་པོའི་ནག་ཉེས་བསུབ་
ཐབས་ག་ནས་ཡོང་། འདི་ག་ལས་ཁུངས་ ནས་ རྟོག་ ཞིབ་ བྱས་ པའི་ མཐར།
དང་ཐོག་ཨ་ཅག་གསལ་སྒྲོན་ལགས་ཀྱིས་སྒྲིལ་རྫས་ནང་དུ་མགུལ་གཡུ་བསྒྲིལ་ཏེ་
ཁྱོད་ཀྱི་ལག་ཏུ་བླུགས་པ་དང༌། དེ་ནས་སྐུ་ངོ་མདའ་དཔོན་གྱིས་ཁྱོད་ཀྱི་མིག་གི་
མདུན་དུ་སྒྲིལ་རྫས་ཁ་འབྱེད་སྐབས་སུ་མགུལ་གཡུ་མི་སྣང་བར་གྱུར་པས་ན་རྐུན་
མ་ཁྱོད་མིན་ན་སུ་ཡིན། ཁྱོད་ལ་ཆ་མཚོན་ན། ང་ཚོས་ཁྱོད་ཆོམ་རྐུན་ཡིན་མིན་
ཤན་འབྱེད་བྱ་རྒྱུའི་གནད་དོན་མ་ཡིན་པར། ཁྱོད་ཀྱིས་མགུལ་གཡུ་ཕྱིར་འབུལ་
ཞུས་ཏེ་སྔར་འགྱོད་ཕྱིས་འདོམས་བྱེད་དང་ཡང་ན་བཀའ་ཁྲིམས་བཙན་པོའི་
ཆད་པའི་འོག་ཏུ་རང་གིས་རང་མེད་པར་བཟོ་རྒྱུ་གཉིས་ཁྱོད་ཀྱིས་གདམ་ང་བྱ་
རྒྱུ་དེ་རང་རེད། དེར་བརྟེན་ཁ་མཁས་འདྲ་ཆགས་ཀྱིས་ད་དུང་ང་ཚོར་མགོ་
སྐོར་གཏོང་རྩིས་བྱེད་པ་ལས། ད་ལྟ་ལམ་སེང་སྐུ་ངོ་ས་དབང་ཆེན་མོའི་མགུལ་
གཡུ་ཕྱིར་འབུལ་ཞུས་ན་ལེགས། དེ་ལྟར་མ་ཡིན་ཚེ་ཁྱོད་ནི་ཁྲིམས་གཅོད་དྲག་
པོའི་འོག་ ནས་ ཐར་ ཐབས་ མེད་ པ་ དེ་ ད་ དུང་ ཤེས་ ཀྱི་ མི་ འདུག་ གམ་” ཞེས་
འཇིགས་སྐུལ་བྱས་མ་ཐག་ཏུ་དཔལ་ལྡན་གྱིས་རྐུན་མ་བརྐུ་རྒྱུ་མ་བྱུང་བའི་གནས་
ལུགས་རྣམས་ཡང་བསྐྱར་གཏུགས་བཤེར་རྒྱག་རྩིས་བྱེད་སྐབས་གློ་བུར་དུ་ལྷན་
རྒྱས་ཁང་གི་ཤེལ་ཁྲའི་ནང་ནས་མི་དཔོན་གྱིས་ལུས་ཀྱི་སྟོད་ཆ་རྣམས་བསྣར་ཏེ་
སྐད་ཀྱི་ང་རོ་དྲག་པོས་“དྲུང་ཡིག་ལགས། མི་འདི་ནི་ལང་ཤོར་གྱི་རྐུན་མ་རྫབ་
ཆེན་ཞིག་ཡིན་པས་ཁ་མཁས་རྫུན་སྒྲིག་གིས་མགུལ་གཡུ་ཕྱིར་འབུལ་མི་བྱེད་ཅིང་།
ད་ལྟ་སྐུ་ངོ་ས་དབང་ཆེན་མོས་མགུལ་གཡུ་ལེན་པར་བཏང་གནང་འདུག་པས་
243གཙུག་གཡུ།
རྫབ་ཆེན་འདི་ཡི་རྫུན་གཏམ་ལ་ཉན་ལོང་མེད་ལ། མི་ངན་འདི་ཚོའི་གྲས་ལ་
རྩུབ་པོ་ལས་འཇམ་པོ་འགྲོ་ཁུངས་མེད་པར་བརྟེན་དུས་ཚོད་འཕྲོ་བརླག་གཏོང་
བ་མ་གནང་། ཚ་འདྲི་ནན་པོ་ཞིག་གནང་ན་གཞི་ནས་སྐད་ཆ་དྲང་པོ་ཤོད་ཀྱི་
རེད་”ཅེས་བཀོད་པ་བཏང་། དྲུང་ཡིག་གིས་གཡས་གཡོན་དུ་ལངས་ནས་ཡོད་
པའི་སྐོར་བྱ་བ་རྣམས་ལ་“ཁོ་མར་སྙོལ་ཅིག་”ཅེས་བཀའ་བཏང་། དེ་མ་ཐག་ཏུ་
སྐོར་བྱ་བ་དེ་ཚོས་མི་མང་ལག་མང་གིས་དཔལ་ལྡན་ས་ཐོག་ལ་ཁ་སྦུབ་ཏུ་བསྙལ་
ནས་ལག་པ་དང་རྐང་པ་གཉིས་ཐ་གུས་བསྡམས་ཏེ་གཅིག་གིས་ཡར་དང་གཅིག་
གིས་མར་འཐེན། ཕྱུ་པའི་སྒབ་གཤམ་རྣམས་སྟོད་དུ་གཡོགས། དོར་མ་ནི་རྐང་
པའི་ཉྭ་རིལ་བར་ཕུད། གཡས་གཡོན་གཉིས་ལ་རྟ་ལྕག་འདོམ་པ་གང་ཙམ་རེ་
ཐོགས་པའི་སྐོར་བྱ་བ་ལུས་སྟོབས་ཆེ་བ་རེ་ལངས་ནས་རྟ་ལྕག་གཞུ་ཆོག་ཨང་
བསར་བྱས་ཏེ་བསྡད་པའི་མཚམས་དེར་མི་དཔོན་གྱིས་“ད་ཁྱོད་མགུལ་གཡུ་
ཕྱིར་འབུལ་ཞུ་གི་ཡིན་ནམ་མིན་ནམ་”ཞེས་དྲིས་པའི་ལན་དུ་དཔལ་ལྡན་གྱིས་
“ང་ནི་གཡུ་བརྐུ་རྒྱུ་ཕར་བཞག་སྒྲིལ་རྫས་ནང་དུ་དངོས་པོ་ཅི་ཡོད་མིག་ཀྱང་ལྟ་
རྒྱུ་མ་བྱུང་བས་དཔོན་པོས་བདེན་པ་བདེན་ཐུབ་ཀྱི་ཞིབ་དཔྱོད་གནང་རོགས་
གནང་”ཞེས་ཞུ་བ་ཕུལ་བ་ན། མི་དཔོན་རབ་ཏུ་ཁྲོས་ནས་“གཞུས་ཤིག རྟ་
ལྕག་ཚ་ཐག་ཆོད་ཉི་ཤུ་ཐམ་པ་གཞུས་ཤིག་”ཅེས་བཤད་མ་ཐག་ཏུ་གཡས་གཡོན་
གྱི་སྐོར་བྱ་བ་གཉིས་རེ་མོས་ཀྱིས་རྟ་ལྕག་མགོ་བོའི་སྟེང་ནས་བསྐོར་ཏེ་ཤུགས་
ཀྱིས་བྲབས། ཁ་ས་འབྱོར་ལྕག་བརྒྱ་ཐམ་པ་གཞུས་ནས་དམར་སྨུག་ཏུ་གྱུར་པའི་
བརླ་ཤའི་ཐོག་ཏུ་ད་དུང་མནར་བརྡུངས་དྲག་པོ་འདི་ལྟར་ཕོག་པས་རིམ་བཞིན་
ཚོས་གཞི་དམར་ནག་གི་ཁྲག་རྒྱུན་འཛིར་འཛིར་བྱེད། དཔལ་ལྡན་ནི་ཟུག་རྔུ་
དྲག་པོས་མནར་ཏེ་དཔྲལ་བ་ནས་རྔུལ་ཆུའི་ཐིགས་པ་ཆད་མེད་ཟགས་ཀྱང་།
ཨམ་གཙིགས་བསྡམས་ནས་སོར་མོས་ས་ལ་སྦར་འབྲད་རྒྱག་བཞིན་བསྡད། རྟ་
244ལེའུ་བཅུ་གསུམ་པ། ཚ་འདྲི་དང་བདེན་དཔང་།
ལྕག་ཉི་ཤུ་གཞུས་ཟིན་མཚམས་སླར་ཡང་དྲུང་ཡིག་གིས་“ད་ཁྱོད་མགུལ་གཡུ་
ཕྱིར་འབུལ་ཞུའམ་མི་ཞུའམ་”ཞེས་དྲིས་པར་དཔལ་ལྡན་གྱིས་རྔུལ་ཆུའི་ཐིགས་
པ་དང་ཐལ་བས་ཁེངས་པའི་གདོང་པ་ཡར་བཏེགས་ནས་སྐད་གསང་མཐོན་
པོས་“མི་སུས་བརྐུས་པ་ཡིན་ཡང་དེའི་ས་ནས་མགུལ་གཡུ་བཞེས་རོགས་གནང་།
ང་ནི་གང་ཡང་བརྐུ་རྒྱུ་མ་བྱུང༌། དཔོན་པོས་དྲང་འབྲེལ་གྱི་ཞིབ་དཔྱོད་གནང་
རོགས་གནང་”ཞེས་ལན་བཏབ། དྲུང་ཡིག་ནས་ལག་པ་འཕྱར་འཕྱར་གྱིས་རྟ་
ལྕག་གཞུ་སྟངས་བྱས་ཏེ་ཁ་ནས་“ཁོས་ད་དུང་ཧམ་རྫུན་ཤོད་ཀྱི་འདུག གཞུས་
ཤིག ད་དུང་ཉི་ཤུ་ཐམ་པ་གཞུས་ཤིག་”ཅེས་བཤད་པ་དང་ཤུག ཤུག ཤུག
ཤུག་ཅེས་པའི་སྒྲ་དང་བཅས་ཏེ་རྟ་ལྕག་གི་དངོ་ནི་གློག་འཁྱུག་པ་དང་འདྲ་བར་
གཅིག་མཇུག་གཉིས་མཐུད་ཀྱིས་དཔལ་ལྡན་གྱི་བརླ་ཤའི་ཐོག་ཏུ་བབས་ཤིང་།
རྟ་ལྕག་གི་དངོ་དགུང་དུ་འཕྱར་བའི་སྐབས་སུ་འབྲེང་བུར་སྦགས་པའི་ཁྲག་གི་
ཐིགས་རྣམས་རྩིག་པའི་ཐོག་ཏུའང་འཐོར་བར་གྱུར། དེ་ལྟར་ཚ་འདྲི་ལན་ཁ་
ཤས་བྱས་རྗེས་དཔལ་ལྡན་ནི་དཔྲལ་བ་དང་གདོང་པ་ནས་རྔུལ་ཆུའི་ཐིགས་པ་
ཕྲེང་ཕྲུམ་ཕྲུམ་དུ་ཟགས། ལུས་པོ་ཡོངས་རྫོགས་ཚ་ཟུག་དང་ན་ཟུག་གིས་ཁེངས་
ཤིང་མཐར་སྦྲིད་པར་གྱུར། གློ་བུར་དུ་དམར་ཐོམ་ལངས་ནས་མུན་པ་གཏིབས་
པ་ལྟར་ཅི་ཡང་མི་མཐོང་བར་དེ་རང་དུ་དྲན་པ་ཐོར། དེས་ན་སྐོར་བྱ་བས་རྟ་
ལྕག་གཞུ་མཚམས་བཞག་སྟེ་ལུས་པོ་སྤྲུག་སྤྲུག་བཏང་ནས་གན་རྐྱལ་བསློགས་
ཀྱང་། དཔལ་ལྡན་ནི་རོ་ཞིག་དང་འདྲ་བར་ཚོར་བ་གང་ཡང་མི་འདུག་པས།
མི་དཔོན་དངངས་འཚབ་ཀྱིས་ལྷན་རྒྱས་ཁང་ནས་མར་ཡོང་སྟེ་ཚུལ་འདི་མཐོང་
བའི་རྗེས་སུ་གདོང་དམར་པོར་གྱུར་ཏེ་“དྲུང་ཡིག་ལགས། མགུལ་གཡུ་ལག་
པར་མ་ སོན་ གོང་ དུ་ཁོ་ ཤི་རུ་བཅུག་ན་ག་ལ་འགྲིག རྟ་ལྕག་གཞུ་མཚམས་
བཞག་སྟེ་དྲན་པ་གསོ་རུ་མ་བཅུག་པར་གལ་ཏེ་ཤི་པ་ཡིན་ན། མགུལ་གཡུ་དྲུང་
245གཙུག་གཡུ།
ཡིག་ལགས་ཁྱེད་རང་ལ་བདའ་འདེད་བྱེད་དགོས་བྱས་ཡོང་”ཞེས་སྨྲས་པས།
དྲུང་ཡིག་གིས་སྐོར་བྱ་བ་ཁ་ཤས་དཔལ་ལྡན་བཙོན་ཁང་དུ་སྐྱེལ་བར་བཏང་།
ལྷན་རྒྱས་གྲོལ་བའི་རྗེས་སུ་ཕྱི་དྲོ་བཙོན་རོགས་ཚོས་དཔལ་ལྡན་གྱི་ཁ་ལ་ཆུ་
སྟེར་བ་སོགས་བྱས་པས་རིམ་བཞིན་དྲན་པ་གསོས་ཏེ་འདི་སྙམ་དུ་བསམས་སོ།
ད་བར་ངས་ཨ་ཅག་གསལ་སྒྲོན་ལགས་དང་སྐུ་ངོ་མདའ་དཔོན་གཉིས་ཀར་ལྷག་
བསམ་རྣམ་དག་བྱས་ཀྱང་། ང་ལ་མ་ཉེས་ཁ་ཡོག་འདི་ལྟ་བུ་ཞིག་བྱུང་ཞིང་།
ཁྲིམས་སར་ གཏུགས་ ནས་ བདེན་ པ་ མཐའ་ གསལ་ ཡོང་ རྒྱུའི་ རེ་ བ་ ཟབ་ མོ་
བཅངས་ནས་ཡོང་ཡང་ད་ནི་ཞིབ་དཔྱོད་ཁ་གསལ་ཞིག་ཡོང་རྒྱུ་ལྟ་ཅི།
གནས་
ལུགས་གསེད་ བཀྲོལ་ གྱི་ ཞུ་ བ་ ཡང་ ཉན་ མཁན་ ཡོང་ ཁག་ པོ་ ཡིན་ པ་ མ་ ཟད།
ཡིན་མིན་བདེན་རྫུན་ཤན་འབྱེད་མ་བྱུང་གོང་དུ་རང་སྲོག་སྐྱེལ་རྒྱུ་ཡིན་པ་གོར་
མ་ཆག གཟུགས་མེད་གྲིབ་བཟོའི་ཐོག་ནས་མི་དཀར་པོ་ལ་ཞྭ་ནག་གཡོགས་ཏེ་
ནག་མེད་ཀྱི་ཉེས་མིང་ཞིག་ཁུར་ནས་གཏམ་དོན་གཉིས་ཀ་མེད་པར་ཤི་དགོས་
བྱུང་ན་ག་ནས་འགྲིགས་བསམས་ཏེ་ཁ་ནས་ཤུབ་བུར་འདི་ལྟར་ཐལ་“ཀྱེ་ཀྱེ།
ནམ་མཁའི་བླ་མ་དཀོན་མཆོག ངའི་རེ་བ་མཐའ་དག་སྟོང་ཟད་དུ་འགྲོ་བར་ཉེ་
བས་ད་ནི་བདེན་པའི་ཐབས་ལམ་ཞིག་རང་གི་རྩོལ་བ་ལ་བརྟེན་ནས་མ་བཙལ་
ཀ་མེད་བྱུང་སོང་། ཁྱེད་ཀྱིས་ང་ལ་བློ་སྟོབས་དང་ཤེས་རབ་སྩལ་དུ་གསོལ་”"
ཞེས་སྨོན་ལམ་བཏབ་ནས་ད་གིན་རྟ་ལྕག་གཞུས་པའང་བརྗེད་དེ་ཡར་ལངས་
རྩིས་བྱས་ཀྱང་ན་ཟུག་དྲག་པོ་ལངས་བས་ཤུགས་རིང་ཞིག་ཕྱུང་སྟེ་ རང་ སར་
བསྡད། ཚུལ་འདི་བཙོན་རོགས་ཚོས་མཐོང་བས་ཚུར་རྒྱུག་ཡོང་སྟེ་རོགས་བྱེད་
རྩིས་བྱེད་པའི་མཚམས་འདིར། གློ་བུར་དུ་སླར་ཡང་གནམ་སྒོ་འབྱེད་པའི་སྒྲ་སྟེ་
ཨིར་……ཞེས་གྲགས་པ་དང་། དེ་མུར་དལ་ཞིང་ལྕི་བའི་རྡོག་སྒྲ་ཞིག་ཐོས་པ་
ན། བཙོན་པ་རྣམས་ཞེད་སྣང་གིས་དབུགས་ཀྱང་བསྡམས་ཏེ་ཡང་སུ་ཁྲིད་ཡོང་
246ལེའུ་བཅུ་གསུམ་པ། ཚ་འདྲི་དང་བདེན་དཔང་།
ངམ་སྙམ་པའི་ཚེ་བཙོན་སྲུང་བ་རྒད་པོ་དེ་ཐད་ཀར་ཁང་ཆུང་གི་སྒོ་འགྲམ་དུ་
ཡོང་ནས་“དཔལ་ལྡན། མར་ཤོག་ཅིག་”ཅེས་བརྗོད་པ་ཐོས། དཔལ་ལྡན་གྱི་
སེམས་ལ་ད་ཡིན་ན་གསོད་རྩིས་རང་བྱེད་ཀྱི་འདུག་པས་ད་ལན་ངེས་པར་དུ་
བྲོས་ཐབས་ཤིག་བྱེད་དགོས་བསམས་ཏེ། དལ་བུར་ལངས་རྗེས་བཙོན་རོགས་
གཉིས་ཀྱིས་བསྐྱོར་ཏེ་རྒད་པོའི་རྗེས་སུ་སོང་།
སྐས་འཛེག་གི་སྟེང་དུ་སླེབས་སྐབས་བཙོན་རོགས་གཉིས་ཕྱིར་ལོག
དཔལ་ལྡན་ གྱིས་ལྷན་རྒྱས་ཁང་གི་ཤེལ་ཁྲའི་ཕྱོགས་ སུ་ བལྟས་ པས་ མི་དཔོན་
མཐོང་རྒྱུ་མི་འདུག་ལ། གཟིགས་མཐོངས་ཀྱི་བར་ཁྱམས་སུ་དྲུང་ཡིག་དང་སྐོར་
བྱ་བ་གཅིག་ཀྱང་མཐོང་རྒྱུ་མི་འདུག་པས། ད་ནི་ག་རེ་བྱེད་གྲབས་ཡོད་དམ་
སྙམ་སྟེ་བཙོན་སྲུང་བ་རྒད་པོའི་གདོང་ལ་བལྟས། རྒད་པོ་དེས་སྐད་ཆ་ཚིག་
གཅིག་ཀྱང་མ་བཤད་པར་དཔལ་ལྡན་གྱི་རྒྱབ་ཕྱོགས་མཛུབ་མོ་བཙུགས་ཙམ་
བྱས་ནས་ཁ་ཕྱིར་ཕྱོགས་ཏེ་སོང་། དཔལ་ལྡན་ནི་ཚུལ་འདི་མཐོང་བ་ན་གང་
ཡིན་མ་རྟོགས་པར་ རྒད་པོས་ མཛུབ་མོ་འཛུགས་སའི་ ཕྱོགས་ སུ་ བལྟས་ པ་ ན།
བསམ་ཡུལ་ལས་འདས་པ་ཞིག་ལ་རང་ཉིད་ཀྱི་སྡོད་གྲོགས་བུ་མོ་བདེ་སྐྱིད་རང་
གི་རྒྱབ་ ཏུ་ལངས་ནས་ཡོད་པ་མཐོང་། དཔལ་ལྡན་ནི་དགའ་ཚོར་དང་ཞེད་
སྣང་ཆབས་ཅིག་ཏུ་སྐྱེས་ཏེ་“བདེ་སྐྱིད། རང་གང་འདྲ་བྱས་ནས་ཡོང་བ་ཡིན་
ནམ་”ཞེས་དངངས་འཚབ་ཀྱིས་དྲིས། བདེ་སྐྱིད་ཀྱིས་དཔལ་ལྡན་གྱི་ལག་ངར་
ནས་བཟུང་སྟེ་གདོང་ལ་ཞིབ་པར་བལྟས་ནས་“དཔལ་ལྡན། ཉིན་མ་གཉིས་
ལས་མ་ སོང་བར་འདི་འདྲ་ཞིག་ཆགས་འདུག སྡུག་པོ་ཞེ་དྲག་བཏང་བྱུང་
ངམ་”ཞེས་མིག་ཆུ་ལྷུང་ལྷུང་དུ་བཏང་། དཔལ་ལྡན་གྱིས་གཡས་གཡོན་དུ་ལྟ་
སྐབས་མི་སུ་གཅིག་ཀྱང་མེད་སྟབས། ཅུང་སེམས་པ་ལྷོད་དུ་བབ་སྟེ་བདེ་སྐྱིད་
ལ་“སེམས་པ་མ་སྐྱོ། གང་ཡང་བྱས་མ་བྱུང་། རྟ་ལྕག་རེ་གཉིས་གཞུས་པ་ལ་ཧ་
247གཙུག་གཡུ།
ལས་རྒྱུ་གང་ཡོང་། དེ་ལས་རང་ཇི་ལྟར་ཡོང་བ་ཡིན་པ་ཤོད་དང་”ཞེས་སེམས་
གསོ་གཏོང་བ་དང་ཆབས་ཅིག་སྐད་ཆ་གཞན་དུ་གཡོལ། བདེ་སྐྱིད་ཀྱིས་དཔལ་
ལྡན་ཁུག་འཁྱོག་ཅིག་ཏུ་ཁྲིད་དེ་དལ་པོར་ས་ཐོག་ཏུ་སྡོད་དུ་བཅུག རས་སྒྲིལ་
ཞིག་གི་ནང་ནས་ཁོག་ཕྲུག་ཆུང་ཆུང་ཞིག་བཏོན་ཏེ་ཐུར་མ་དང་མཉམ་དུ་དཔལ་
ལྡན་གྱི་ལག་ཏུ་སྤྲད། དཔལ་ལྡན་གྱིས་ཁོག་ཕྲུག་ནང་ནས་ཐུར་མ་གང་བླུགས་
པས། ཚགས་ཤའི་ཏིག་ཧྲུག་རླངས་པ་འཚུབ་འཚུབ་ཅིག་ཡོད་པ་མཐོང་ནས་
གད་མོ་དགོད་བཞིན་དུ་བཟས་པ་ན། བདེ་སྐྱིད་ཀྱང་དགའ་ཚོར་གྱིས་གད་མོ་
ཤོར་ཏེ་འཛུམ་དམུལ་དམུལ་ངང་འདི་སྐད་དོ། “དཔལ་ལྡན། དེ་རིང་སྔ་དྲོ་
ངས་བཙོན་སྲུང་བ་རྒད་པོ་འདི་ལ་རྔན་པ་ཕྲན་ཙམ་སྤྲད་དེ་དཔལ་ལྡན་ཐུགས་
པར་གཏོང་རོགས་ལབས་པས། ཕྱི་དྲོ་ལྷན་རྒྱས་གྲོལ་མཚམས་མི་མེད་དུས་ཤོག་
ཟེར་བྱུང་། ངས་ད་ལྟ་ཏིག་ཧྲུག་འདི་ཁུར་ནས་ཁྱོད་རང་ཐུག་པར་ཡོང་ བ་
ཡིན་”ཅེས་སྨྲས་ཏེ་དཔལ་ལྡན་གྱིས་ཏིག་ཧྲུག་ཟ་བའི་ཚུལ་ལ་ལྟ་བཞིན་བསྡད།
དཔལ་ལྡན་གྱིས་“རང་ལ་ཤ་ཉོ་བྱེད་དངུལ་ག་ནས་བྱུང་ངམ་”ཞེས་དྲིས་པའི་
ལན་དུ་ “ ངའི་ ཨ་ མ་ འདས་ པོ་དེས་ སྟེར་ བའི་ཚིགས་ཁེབས་ ཤིག་ ཡོད་ པ་ དེ་
བཙོངས་པ་ཡིན་”ཞེས་བདེ་སྐྱིད་ཀྱི་ཁ་ནས་ཤོར་མ་ཐག་ཏུ། དཔལ་ལྡན་མི་
སྐྱིད་པ་བྱེད་པར་དོགས་ནས་འཕྲལ་ དུ་ སྐད་ ཆ་གཞན་ དུ་ཁྲིད་དེ་ གློ་བུར་ དུ་
གདོང་པ་གློད་ཅིང་དོ་ནན་གྱི་སྒོ་ནས་“དཔལ་ལྡན། དེ་རིང་ང་འདིར་ཡོང་དོན་
གལ་ཆེན་པོ་ཞིག་ཡོད། ཁ་ཉིན་དཔལ་ལྡན་རང་འཛིན་བཟུང་བྱས་པའི་རྗེས་སུ་
ཨ་ཅག་གསལ་སྒྲོན་ལགས་ནི་རྣམ་ཀུན་དང་མི་འདྲ་བའི་དངངས་འཚབ་ཀྱིས་
ལྕགས་སྒམ་ཞིག་གི་ནང་དུ་ཡེ་ཤེས་མཁའ་འགྲོའི་གྱོན་ཆས་རྣམས་བསྡོགས་པ་ལ་
སོགས་པའི་བྲེལ་འཚུབ་ཡུན་རིང་བྱེད་པ་དང༌། དེ་རིང་ཞོགས་པ་སྔ་པོ་ནས་སྐུ་
ངོ་མདའ་དཔོན་གྱི་གཡོག་པོ་གཉིས་རྟ་ཞོན་ནས་ཁལ་དྲེལ་གསུམ་ཁྲིད་དེ་སླེབས་
248ལེའུ་བཅུ་གསུམ་པ། ཚ་འདྲི་དང་བདེན་དཔང་།
249གཙུག་གཡུ།
པའི་རྗེས་སུ། ཨ་ཅག་གསལ་སྒྲོན་ལགས་ཀྱིས་གློ་བུར་དུ་ཡེ་ཤེས་མཁའ་འགྲོ་
ལགས་གཞིས་ཀ་རྩེའི་བཀྲ་ཤིས་ལྷུན་པོར་མཆོད་མཇལ་ཞུ་བར་ད་ལྟ་རང་འགྲོ་
རྩིས་གྱིས་གསུངས་པ་དང༌། ཡེ་ཤེས་མཁའ་འགྲོ་ལགས་འགྲོ་འདོད་མེད་པར་
མིག་ཆུ་བཏང་ནས་འགྲོ་མི་དགོས་པའི་ཞུ་བ་བརྒྱབ་ཀྱང་། ཨ་ཅག་གསལ་སྒྲོན་
ལགས་ཀྱིས་ཁྲོ་བ་ཆེན་པོས་གཤེ་གཤེ་བཏང་སྟེ་ཐབས་ཤེས་མེད་ པར་ མཐར་
གཡོག་པོ་ཚོས་ཁལ་འགེལ་རིང་ཡེ་ཤེས་མཁའ་འགྲོ་ལགས་ཀྱིས་མིག་ཆ་གཏོང་
བཞིན་དུ་ཡེ་གེ་འདི་བྲིས་ནས་དཔལ་ལྡན་རང་ལ་སྤྲོད་གསུང་གི་འདུག་”ཟེར་
བཞིན་ཤོག་ལྷེ་ཞིག་ཨམ་ཕྲག་ནས་བཏོན་ཏེ་དཔལ་ལྡན་ལ་སྤྲད། དཔལ་ལྡན་
གྱིས་ལཀ་པར་བླངས་ནས་བལྟས་པས་ཀ་བཤད་འདི་འདྲ་ཞིག་བྲིས་འདུག
ཀ་ཁ་སློབ་པའི་དུས་ནས་ལེགས་འདྲིས་པའི། །
250
ཁ་ཞེ་གཉིས་མེད་བརྩེ་བའི་སྨོན་འདྲེན་ཁྱེད། །
ག་དུས་མཇལ་རྒྱུའི་ཉིན་ཞིག་ཨེ་ཡོང་སྙམ། །
ང་ནི་ཉིན་མཚན་ཀུན་ཏུ་སེམས་པ་གདུངས། །
ཅ་རེར་ཁྱེད་ཉིད་ལྷག་པར་དྲན་པས་ན། །
ཆ་ལུགས་ཉམས་ཤིང་ལུས་ཀྱི་ཤ་ཡང་བྲི། །
ཇ་ཆང་ལ་སོགས་ཟས་ཀྱི་འདོད་པ་བྲལ། །
ཉ་གང་ཟླ་བའི་གདོང་ཡང་མཆི་མས་གཤེར། །
ཏ་མིང་རྒྱལ་པོའི་བཀའ་ལྟར་བཙན་པ་ཡི། །
ཐ་ཚིག་ཁྲོ་བོས་ཐག་བཅད་སྐྱེད་མ་ཡིས། །
ད་ལན་ང་ནི་གཞིས་རྩེའི་ཕྱོགས་སུ་མངགས། །
ན་འཆིའི་བགེགས་བར་ཅི་ཡོང་ཆ་མ་གཏོགས། །
པ་ལོ་བྲེགས་ཏེ་ལྷ་ཆོས་མ་ནུས་ཀྱང་། །ལེའུ་བཅུ་གསུམ་པ། ཚ་འདྲི་དང་བདེན་དཔང་།
ཕ་མའི་བཀའ་ནི་འགོང་བར་མི་སྤོབས་པས། ། 0¢B
བ་ཚྭའི་ཆུ་ལ་སྤྱད་འདྲའི་ངོམས་མེད་ཀྱི། །
མ་ཉམས་ཁྱེད་ཞལ་མཇལ་བའི་སྐལ་བ་བྲལ། །
1:|: ཙ་རི་ལ་སོགས་གནས་ཆེན་མི་མཇལ་ཡང་། །
ཚ་ཞག་མདུན་གྱིས་བསྐལ་བའི་ཆོས་སྡེ་ཆེར། །
ཛ་དྲག་འགྲུལ་གྱིས་བཤར་ཏེ་རྟེན་བཟང་ལ།
།
ཝ་ལེར་མྱུར་མཇལ་སྨོན་ལམ་གསོལ་འདེབས་ཞུ། །
ཞ་ཉེའི་ཕུང་པོ་ངད་ཀྱིས་མ་འཇིག་ཀྱང་། །
ཟ་བཏུང་མཉམ་སྤྱོད་མི་ཚེའི་གཏན་གྲོགས་ལ། །
འ་ཅག་མཐུན་གཤིབས་མི་འཇུག་ངེས་པས་ན། །
ཡ་ངའི་ཚུལ་འདི་བསམ་ཚེ་སྙིང་རེ་གདུངས། །
ར་ས་འཕྲུལ་སྣང་ཡིད་བཞིན་ནོར་བུ་ལ། །
ལ་རྒྱ་ཟབ་མོས་བཅིངས་པའི་ངེད་གཉིས་ནི། །
ཤ་ཚ་མི་ལྷོད་སྐྱེ་བ་ཕྱི་མ་རུ། །
ས་སྟེང་ཁྱོ་ཤུག་ཟུང་འདུའི་སྨོན་ལམ་ཐོབ། །
ཧ་ལས་རྣམ་པར་དག་པའི་བདེ་སྐྱིད་ནི། །
ཧ་ཅང་བརྩེ་སེམས་གཡོ་མེད་འཛིན་པས་ན། །
ཨ་ཙི་ཁྱེད་ཀྱི་མཛའ་མོར་མི་རིགས་ཅི། །
ཨ་གསར་བློ་འགྱུར་སྤངས་ཏེ་འགྲོགས་པར་མཛོད། ། ཅེས་སོ།
ཀ་བཤད་བཀླགས་ཟིན་པ་དང་དཔལ་ལྡན་ཡིད་བློང་བློང་པོར་བདེ་སྐྱིད་
ལ་“ཡེ་ཤེས་མཁའ་འགྲོ་ལགས་ཐོན་ཁར་རང་ལ་ད་དུང་གང་ཟེར་གྱི་འདུག་
གམ་”ཞེས་དྲིས་པར་བདེ་སྐྱིད་ཀྱིས་“ཡེ་ཤེས་མཁའ་འགྲོ་ལགས་ཐོན་ཁར་ང་ལ་
251གཙུག་གཡུ། མག་་ུའི་
སི་ཤན་གྱི་སྐྲ་གཞུག་ཆ་གཅིག་རྔན་པར་གནང་བ་དང་། ང་ནི་གཞིས་ཀ་རྩེར་
མཆོད་མཇལ་དུ་རྒྱུགས་གསུང་གི་འདུག་ཀྱང༌། མ་མཐར་ལོ་ཤས་ཤིག་དེ་གར་
སྡོད་དུ་འཇུག་རྩིས་འདུག་པས་བདེ་སྐྱིད་རང་གིས་དཔལ་ལྡན་ལ་རོགས་པ་ཡག་
པོ་བྱས་ཏེ་མཐར་ཁྱེད་གཉིས་འགྲིགས་པ་བྱེད་རོགས་གསུང་གི་འདུག་” ཅེས་
འཚེར་སྣང་ གི་ རྣམ་ པས་ བཤད་པ་དང་། དེ་མ་ཐག་ ཏུ་ བདེ་སྐྱིད་དངངས་
འཚབ་ཀྱིས་ཨམ་ཕྲག་ནས་ཤོག་སྒྲིལ་ཞིག་བཏོན་ནས་ལག་པར་བཟུང་སྟེ་དཔལ་
ལྡན་ལ་“དཔལ་ལྡན། ངས་མ་མཐོང་དགུ་མཐོང་འདི་འདྲ་ཞིག་མཐོང་བྱུང་།
མདང་ནུབ་ཚོང་དཔོན་དང་ཡེ་ཤེས་མཁའ་འགྲོ་ལགས་གཉིས་གཟིམ་ཚར་བའི་
རྗེསཨ་ཅག་གསལ་སྒྲོན་ལགས་ནི་གཟིམ་ཆུང་ཀ་གཅིག་གི་ཤེལ་ཀོའི་མདུན་དུ་
ཕྱིན་ནས་ལག་པ་གཉིས་ཀྱིས་ཕྱུ་པའི་བྲང་ཁ་ནས་འཐེན་ཏེ་སྐེ་ལ་ཕར་ལྟ་ཚུར་ལྟ་
བྱེད་ཀྱི་འདུག ངས་ཤེལ་སྒོའི་འགྲམ་གྱི་སྒོ་གསེབ་ནས་ལྟ་སྐབས་ཨ་ཅག་གསལ་
སྒྲོན་ལགས་ཀྱི་སྐེ་ལ་གཡུ་ཞིག་བཏགས་ཡོད་པ་མཐོང་སྟེ་ཞིབ་པར་བལྟས་པས།
གཡུ་དེ་ནི་ཡེ་ཤེས་མཁའ་འགྲོ་ལགས་ཀྱི་སྐེ་ལ་ཡོད་པ་དེ་རང་རེད། དཔལ་ལྡན་
རང་ཨ་ཅག་གསལ་སྒྲོན་ལགས་ཀྱིས་སྐུ་ངོ་མདའ་དཔོན་ལ་གཡུ་ཞིག་སྐྱེལ་བར་
བཏང་བ་དེ་བརྐུས་པ་རེད་ཅེས་བཙོན་འཇུག་བྱས་པར་བརྟེན་ང་དོགས་པ་ཆེན་
པོ་སྐྱེས་ཏེ་མུ་མཐུད་ལྟ་ཞིབ་བྱས་པས། ཤེལ་ཀོའི་ནང་དུ་ཡུན་རིང་ཕར་ལྟ་ཚུར་
ལྟ་བྱས་རྗེས་ཨམ་ཕྲག་ནས་ཡི་གེ་ཞིག་བཏོན་ཏེ་བཀླགས། སྐབས་རེ་འཛུམ་
འཚེར་འཚེར་བྱེད་པ་དང་སྐབས་རེ་གདོང་ནག་པོ་བསྟན་ཏེ་སླར་ཡང་ཡི་གེ་འགོ་
ནས་ཐེངས་གཉིས་པ་ལྟ་བའི་སྐབས་སུ་གཟིམ་སྦུག་ནས་ཚོང་དཔོན་གྱིས་ གློ་
གསུད་བར་ མ་ ཆད་ པ་ ཞིག་ བརྒྱབ་ སོང་ བས། ཨ་ ཅག་ གསལ་ སྒྲོན་ ལགས་
འཇིགས་དངངས་ཆེན་པོས་ཡི་གེ་དེ་དང་གཡུ་དེ་གཉིས་འཚབ་འཚུབ་ཀྱིས་རས་
ཤིག་ལ་བསྒྲིལ་ཏེ་མགྱོགས་མྱུར་རྐང་བཀྱག་ཅིག་བརྒྱབ་སྟེ་གདུང་མའི་གསེབ་ཏུ་
252ལེའུ་བཅུ་གསུམ་པ། ཚ་འདྲི་དང་བདེན་དཔང་།
བཅུག་ནས་གཟིམ་སྦུག་ཏུ་ཉལ་བར་སོང༌། ཚུལ་འདི་རྣམས་མཐོང་བ་ན་ང་ནི་
ཡ་མཚན་ཆེན་པོ་སྐྱེས་ཤིང་། དཔལ་ལྡན་རང་བཙོན་གྲོལ་ཡོང་རྒྱུར་ཕན་ཐོགས་
མེད་དམ་སྙམ་སྟེ་ངས་གདུང་གསེབ་ནས་རས་སྒྲིལ་དེ་བཏོན་ཏེ་གཡུ་ནི་གཞན་
གྱིས་འཕྲོག་པར་དོགས་ནས་ངའི་ནང་དུ་སྦས་བཞག་ཡོད། ཡི་གེ་དེ་འདིར་ཁྱེར་
ཡོད་པས་དཔལ་ལྡན་རང་ཕན་ཐོགས་ཡོད་མེད་ལྟོས་དང་” ཞེས་ཤོག་སྒྲིལ་དེ་
ལག་ཏུ་སྤྲད། དཔལ་ལྡན་གྱིས་དེ་རྣམས་ཐོས་པ་ན་གདོང་ཡང་དམར་པོར་གྱུར་
ནས་མགྱོགས་མྱུར་ཡི་གེ་དེ་ཚུར་བླངས་ཏེ་བལྟས། ཡི་གེ་ཕྱེད་ཙམ་བཀླགས་ཟིན་
མཚམས་སུ་དཔལ་ལྡན་ ནི་མིག་གཉིས་འབུར་ཚུགས་ སུ་ ཡི་གེར་ལྟ་ བཞིན་ དུ་
དབུགས་ཀྱི་རྔུབ་གཏོང་ཇེ་དྲག་ཏུ་སོང་། ཡ་སོས་མ་མཆུར་སོ་བཏབ་ནས་ཨམ་
གཙིགས་བསྡམས་པར་བྱེད་ལ། རབ་ཏུ་ཁྲོ་བས་ལུས་ པོ་ ཡང་ གསིག་ གསིག་
འདར་བའི་ངང་ཚུལ་འདིར་བདེ་སྐྱིད་ནི་དངངས་འཚབ་ཀྱིས་དཔལ་ལྡན་གྱི་
གདོང་ལ་བལྟས་ནས་བསྡད་པ་དང་། ཡི་གེ་བཀླགས་ཟིན་མ་ཐག་ཏུ་དཔལ་
ལྡན་ལ་“ཡི་གེའི་ནང་དུ་ག་རེ་བྲིས་འདུག་གམ་”ཞེས་འཚབ་འཚུབ་ངང་དྲིས།
དཔལ་ལྡན་ནི་ངར་ནས་དབུགས་ཀྱང་ཧལ་ཏེ་མིག་གཉིས་ཕར་ལྟ་ཚུར་ལྟ་ཞིག་
བྱས་ནས་སྐད་ཀྱི་ང་རོ་དྲག་པོས་“བདེ་སྐྱིད། ད་ཡིན་ན་ངས་ཚང་མ་ཧ་གོ་སོང་།
གཡུ་རྐུ་མཁན་སུ་ཡིན་པ་རྩད་ཆོད་པ་མ་ཟད། ངའི་དགྲ་ནག་སྐུ་ངོ་རྫོང་ཞེས་པ་
དེ་ཡང་རྙེད་སོང་། ཡག་བྱུང་། བདེ་སྐྱིད་རང་གིས་ང་ལ་ཕན་ཐོགས་པའི་ལས་
ཀ་ཆེན་པོ་ཞིག་བསྒྲུབས་འདུག ཁྱོད་ཀྱིས་ད་དུང་ང་ལ་ལས་ཀ་བཟང་པོ་ཞིག་
གྱིས་དང་། རང་ད་ལྟ་ལམ་སེང་ཀཀྞི་སྒོ་བཞིའི་འོག་ནས་ཁ་སེང་ང་ལ་ཐོབ་པའི་
གྲི་དེ་ལེན་པར་ཕྱིན་ནས་འདིར་སྐྱེལ་བར་ཤོག་ཅིག ཉི་མ་དེ་རིང་དགྲ་ཤ་ལེན་
རྒྱུའི་དུས་ལ་བབས་པས་བདེ་སྐྱིད་མགྱོགས་པོ་རྒྱུགས་དང་” ཞེས་དཔུང་པར་
ལྕག་ལྕག་བཏང་ནས་བཤད། བདེ་སྐྱིད་སེམས་ཁྲལ་ཆེན་པོས་“དཔལ་ལྡན།
253གཙུག་གཡུ།
ད་ལྟ་ཁྱོད་རྟ་ལྕག་བཟེད་ནས་གོམ་པའང་ཡག་པོ་རྒྱག་ཐུབ་ཀྱི་མི་འདུག་པས།
དགྲ་ཤ་ལེན་སྟངས་དེ་ལྟར་བྱས་ན་ག་ནས་འགྲུབ། ད་ནི་བླ་གཡུ་རྐུ་མཁན་སུ་
ཡིན་གྱི་བདེན་དཔང་ ང་ ཚོའི་ལག་ ཏུ་ཡོད་སྟབས་རྐུན་ མ་ ངོ་ མ་ དེ་ བཙོན་ དུ་
འཇུག་རྒྱུའི་དུས་ལ་བབས་པས་ཁྱོད་ཀྱིས་གྲི་རྒྱག་དགོས་དོན་ཅི་ཡོད།
དཔལ་
ལྡན་ཪང་ བསམ་ བློ་ ཡག་ པོ་ ཐོངས་དང་” ཞེས་ལབས། དཔལ་ལྡན་གྱིས་ རྒྱུ་
མཚན་དང་ལྡན་པའི་སྐད་ཆ་དེ་རྣམས་ལ་ཡུད་ཙམ་རིང་བསམ་གཞིགས་བྱས་
པའི་མཐར་སེམས་ཐག་ཆོད་པོས་་“དེ་རང་རེད། ར་སྤུའི་འུར་རྡོས་ར་ཡི་རྐང་པ་
གཅོག་གི་ཡིན། ང་ཕྱི་ལ་མ་ཕྱིན་ཀྱང་འགྲིགས། ཡིན་ནའང་དོན་དག་གལ་
ཆེན་ཞིག་ཡོད་པས་བདེ་སྐྱིད་རང་གིས་ཡག་པོ་བསྒྲུབ་ཐུབ་ན་ང་བཙོན་འགྲོལ་
ཡོང་ངེས་རེད། དེ་ཁྱོད་ཀྱིས་བསྒྲུབ་ཐུབ་བམ་”ཞེས་དྲིས་པས་བདེ་སྐྱིད་ཀྱིས་ཐེ་
ཚོམ་མེད་པར་ཚིག་ཐག་ཆོད་པོས་སྨྲས་པ། “དཔལ་ལྡན་རང་སྐྱོབ་ཐུབ་ན་ང་དེ་
ལས་དགའ་བ་མི་འདུག་པས། ག་རེ་བྱེད་དགོས་ཀྱང་བྱེད་ཀྱི་ཡིན། བསྐོར་མི་
ཐུབ་པའི་མཚོ་དང་། བརྒལ་མི་ཐུབ་པའི་ལ་ག་ནས་ཡོང་། ཁྱེད་ཀྱི་དོན་དེ་ཏན་
ཏན་བསྒྲུབ་ཐུབ་ཀྱི་རེད་” ཅེས་ཆོད་སེམས་མཚོན་པར་བྱས། དཔལ་ལྡན་ནི་
དགའ་སྣང་ཆེན་པོ་སྐྱེས་ཏེ་འཛུམ་མདངས་འཕྱུར་བཞིན་དུ་ཡི་གེ་དེ་བདེ་སྐྱིད་ཀྱི་
ཨམ་ཕྲག་ཏུ་བླུགས་ནས་སྐད་ཤུགས་ཆུང་ངུས་རྣ་བའི་འགྲམ་དུ་སྐད་ཆ་མི་ཉུང་
བ་ཞིག་བཤད། བདེ་སྐྱིད་ནི་བར་མ་ཆད་པར་མགོ་བོ་ལྕོག་ལྕོག་བྱེད་པ་དང་།
སྐབས་འགར་ཤུབ་བུར་སྐད་ཆ་ཚིག་ཁ་ཤས་ཤོད་པ་བཅས་ཀྱི་སྒོ་ནས་ཡུད་ཙམ་
ཞིག་སོང་བའི་རྗེས་སུ། བྲེལ་བ་འཚུབ་འཚུབ་ཀྱིས་ཁོག་ཆུང་ལ་སོགས་པའི་
དངོས་པོ་རྣམས་བསྡུ་གསོག་བརྒྱབ་སྟེ་བཙོན་སྲུང་བ་རྒད་པོ་དེར་ཐུགས་རྗེ་ཆེ་
ཞུས་ནས་ རྒྱལ་ སྒོའི་ཕྱིར་ཐོན་པ་ན། དཔལ་ལྡན་གྱིས་ བདེ་ སྐྱིད་ ཀྱི་ རྗེས་ སུ་
བལྟས་ཏེ་གདོང་ལ་རེ་བས་ཁེངས་པའི་འཛུམ་མདངས་མངོན་པར་གྱུར་ཏོ། །
254༨༢་ཤིས་རྟག་ཤེལ་་༢༠AFTཊཀཎ་
Timm
ཀུན
1
ལེའུ་བཅུ་བཞི་པ། aUPiPuHIPPPin
གདོང་བཤེར་ར་སྤྲོད།
སྐུ་ངོ་ས་དབང་ཆེན་མོ་ནི་རླུང་ནད་ཀྱིས་ཟིན་ཏེ་གཟིམ་ཆུང་རབ་གསལ་གྱི་
བཞུགས་སྒྲོམ་ནང་དུ་སྤ་ལྕོག་རོང་ངེར་དབུགས་རྡེབ་བཞིན་ཉལ་ནས་བསྡད་
ཡོད་པ་དང་། ལྷ་ལྕམ་སྐུ་ཞབས་སྔས་འགོར་བསྡད་ནས་མགོ་ཡི་རླུང་གསང་ལ་
བསྐུ་མཉེའི་རླུང་ བཅོས་བྱེད་བཞིན་གནས། ཞབས་ཕྱི་ ཞིག་ གིས་ ལྕགས་ ཀྱི་
བསངས་ཕོར་གསེར་ཚགས་ ཅན་ཡིད་དུ་འོང་བ་ཞིག་ གི་ ནང་ དུ་རླུང་བདུག་
བདུག་བཞིན་ས་དབང་ཆེན་མོའི་གཡས་གཡོན་དུ་བསངས་ཕོར་དེ་སྐོར་བ་ཁ་
ཤས་བརྒྱབ་རྗེས་མདུན་ཕྱོགས་སྣ་འགྲམ་དུ་ཁྱེར་ནས་བདུག་པར་བྱེད། ཡང་
ཞལ་ཏ་ མ་ ཞིག་ གིས་རྐང་ མཐིལ་ཕུར་བཞིན་འདུག སྐབས་དེར་ཞབས་ཕྱི་
གཞན་ཞིག་གིས་ལག་པ་གཡས་པར་ཆུ་འཁོལ་དཀར་ཡོལ་གང་དང་། ལག་པ་
གཡོན་མར་སྨན་ཨ་གར་སོ་ལྔ་ཐུན་གཅིག་ཁྱེར་ནས་ལྷ་ལྕམ་གྱི་ལག་ཏུ་སྤྲད་པས་
ལྷ་ལྕམ་གྱིས་“སྐུ་ངོ་། གསོལ་སྨན་མཆོད་རན་འདུག་”" ཅེས་སྐད་ཤུགས་ཆུང་
ངུས་སྐུལ་བརྡ་བཏང་། ས་དབང་ཆེན་མོས་ག་ལེར་ཙོག་ཙོག་བྱས་ཏེ་སྨན་དང་
སྨན་ཆུ་གཉིས་ཚུར་བླངས་ཏེ། ཡུད་ཙམ་ཞིག་མགོ་སྒུར་སྒུར་བྱས་ཏེ་བསྡད་རྗེས་
གཞི་ནས་རླུང་སྨན་དེ་བཏང་། དེ་ནས་དབུགས་རིང་ཞིག་བཏང་ནས་རང་གི་
255གཙུག་གཡུ།
ཆུང་མར་ཁ་གཏད་དེ་སྐད་གདངས་ཧ་ཅང་སྐྱོ་པོའི་ངང་འདི་ལྟར་སྨྲས་“ལྕམ་
ཆུང་ལགས། ངའི་རྗེས་ཤུལ་འཛིན་མཁན་དུ་གྱུར་པའི་བུ་འཇིགས་མེད་གྲགས་
པ་འདིའི་ཚེ་ལ་བར་ཆད་མི་ཡོང་ཕྱིར་ངས་ཡུན་རིང་བཙལ་འཚོལ་བྱས་ནས་བྱུང་
བའི་བླ་གཡུ་འགྲན་ཟླ་བྲལ་བ་དེ་ཚེ་སྒྲུབ་ཁྱད་དུ་འཕགས་པ་བྱས་རྗེས་བུའི་སྐེ་ལ་
བཏགས་པ་ནས་བཟུང་ཟླ་ཤས་རིང་ནད་མནར་ལ་སོགས་པའི་བགེགས་བར་མ་
བྱུང་ཡང་། མི་རིང་བར་བླ་གཡུ་བོར་བརླག་ཏུ་སོང་སྟེ་བུ་འཇིགས་མེད་གྲགས་
པ་ནི་སླར་ཡང་སྔར་བཞིན་ན་ན་ཚ་ཚ་མང་ལ་གདོན་གྱིས་ཟིན་པ་བཞིན་དུ་ཉིན་
ལྟར་བརྒྱལ་གཟེར་རྒྱག་པའི་ཚུལ་འདི་ལ་བལྟས་ན་རིང་མིན་ཚེ་ལ་བར་ཆད་ཡོང་
རྒྱུ་གདོན་མི་ཟ། དེ་ལྟར་ན་མི་རབས་ནས་མི་རབས་བར་ཆད་མེད་དུ་འཕེལ་
བའི་ཆོ་འབྲང་ག་ཟིའི་རིགས་རྒྱུད་ཀྱི་མུ་ཏིག་གི་དོ་ཤལ་དག་ངའི་མི་ཐོག་ནས་
དུམ་བུར་ཆད་རྒྱུ་ཁོ་ནར་ངེས། དེས་ན་སྔ་དུས་མེས་པོ་རྣམས་ཀྱིས་འབད་པས་
དོན་གཉེར་མཛད་པའི་ཁྱིམ་གཞིས་ཆེན་པོ་འདི་ཡང་། མཐར་གང་མིན་འདི་
མིན་གྱི་སྐྱེ་བོ་སྒྱུ་མ་མཁན་བརྣབ་སེམས་ཅན་འགའི་ལག་ཏུ་སླེབས་རྒྱུ་གོར་མ་ཆག
ད་ནི་བདག་གི་རིགས་རྒྱུད་མུ་མེད་དུ་སྤེལ་བྱེད་ཀྱི་ས་བོན་ལྟ་བུའི་བུ་འཇིགས་
མེད་གྲགས་པ་འདིའི་བླ་གཡུ་མི་ངན་གྱིས་བརྐུས་ཏེ་ད་ཆ་ཤི་གསོན་ཆ་མ་མཆིས་
པར་གནས་མུས་ལ། བདག་གི་བུ་སྐྱོབ་བྱེད་ཀྱི་ཐབས་ལམ་ཁོ་ན་ སྟེ་བླ་གཡུ་
འགྲན་ཟླ་བྲལ་བ་དེ་ལག་ཏུ་མ་སོན་བར། ལྕམ་ཆུང་ལགས། ང་ལ་རླུང་སྨན་
དང་རླུང་བཅོས་ཅི་འདྲ་ཞིག་གིས་བཅོས་ཐབས་བྱས་ཀྱང་། དྲག་ངོ་མི་ཡོང་
ངེས་གཏན་རེད་ན་ཁྱེད་ཀྱིས་སླར་ཡང་ཕྱག་མཛོད་ལགས་མངགས་ཏེ། སྐུ་ངོ་མི་
དཔོན་ལ་བླ་གཡུ་རྐུན་པོས་ཕྱིར་འབུལ་ཞུས་ཡོད་མེད་འདྲི་རྩད་ ཅིག་ གནང་
དང་”ཞེས་ངལ་བ་ཆེན་པོས་བཤད་རྗེས་སུ་དབུགས་ལྷེམ་ལྷེམ་དུ་དལ་བུར་ཉལ།
སྐབས་དེར་ཞབས་ཕྱི་ཞིག་ཡར་ཡོང་སྟེ་སྐད་ཤུགས་ཆུང་ངུས་ལྷ་ལྕམ་ལ་
256ལེའུ་བཅུ་བཞི་པ། གདོང་བཤེར་ར་སྤྲོད།
འདི་ལྟར་གསོལ་ལོ་ “ལྷ་ལྕམ་སྐུ་ཞབས། ད་ལྟ་བུ་མོ་ཞིག་ཡོང་ནས་སྐུ་ངོ་ ས་
དབང་ཆེན་མོ་མཇལ་དགོས་ཡོད་ ཅེས་ཨུ་ཚུགས་རྒྱག་གི་འདུག ངས་སྐུ་ངོ་
བསྙུན་གཞི་བཞེས་འདུག་པས་ཡོང་གི་མ་རེད་ཅེས་ལན་མང་བཤད་ཀྱང་། བུ་
མོ་དེས་ས་དབང་ཆེན་མོའི་མགུལ་གཡུ་རྐུ་མཁན་ངོ་མ་དེ་སུ་ཡིན་པ་ཤེས་ཀྱི་ཡོད་
པས། ས་དབང་ཆེན་མོ་སྐུ་ངོ་མ་ མཇལ་ན་མ་གཏོགས་ཤོད་ཀྱི་མིན་ཟེར་གྱི་
འདུག གང་འདྲ་བྱས་པ་དགའ་འམ་”ཞེས་དགོངས་སྐོར་ཞུས། གཏམ་དེ་ས་
དབང་ཆེན་མོས་ཐོས་ཏེ་ཧད་ཀྱིས་ཙོག་པུར་ལངས་ནས་“ཨཱ། བླ་གཡུ་རྐུ་མཁན་
ངོ་མ་དེ་ཤེས་ཀྱི་ཡོད་ཟེར་གྱི་འདུག་གམ། དེ་ཧ་ཅང་ཡ་མཚན་ཆེན་པོ་རེད། བུ་
མོ་དེ་ལམ་སེང་ཡར་ཤོག་གྱིས་ཤིག་”ཅེས་བཀའ་བཏང་བ་དང་བླ་གཡུ་རྐུ་མཁན་
ངོ་མ་དེ་ཤེས་ཀྱི་ཡོད་ཅེས་པའི་གཏམ་དེ་ཐོས་པ་ན་ནད་གཞི་ཡང་ཕྱེད་ཆ་ཙམ་
དྲག་སྐྱེད་བྱུང་བ་ལྟ་བུར་རྣ་ཅོག་ཀྲོང་ཀྲོང་གིས་སྒོ་ལ་བལྟས་ནས་བསྒུགས་པ་ན།
ལོ་ན་ཉི་ཤུ་རྩ་གསུམ་རྩ་བཞི་ཙམ་ལ་སླེབས་པའི་བུ་མོ་ལྕང་ལོ་བརྒྱབ་པ་ཞིག་ཡར་
ཡོང་ནས་གུས་ཞབས་ཆེན་པོས་ལག་པ་གཉིས་ཀྱིས་ཕྱག་འབུལ་ཞུས། དེ་མ་ཐག་
ཏུ་ས་དབང་ཆེན་མོས་འཚབ་འཚུབ་ཀྱིས་“བུ་མོ། ཁྱོད་སུ་ཡིན་ནམ། བུའི་བླ་
གཡུ་རྐུ་མཁན་སུ་ཡིན་པ་ཁྱོད་ཀྱིས་ཇི་ལྟར་ཤེས་སམ་”ཞེས་དྲིས། བུ་མོ་དེས་
པུས་མོ་གཉིས་ཀྱི་ཐོག་ཏུ་ལག་པ་བཞག་ནས་མགོ་བོ་སྒུར་སྒུར་ངང་འདི་སྐད་དོ།
“སྐུ་ངོ་ས་དབང་ཆེན་མོས་མཁྱེན། ངའི་མིང་ལ་བདེ་སྐྱིད་ཟེར་གྱི་ཡོད། ཚོང་
དཔོན་དགྲ་ལྷའི་མོ་ཡན་ཡིན། དེང་སང་ཨ་ཅག་གསལ་སྒྲོན་ལགས་ཀྱི་གཡོག་
མོར་བསྡད་ཡོད། ཉིན་ཤས་སྔོན་དུ་ཁོང་གི་གཡོག་པོ་དཔལ་ལྡན་ལ་ས་དབང་
ཆེན་མོའི་མགུལ་གཡུ་བརྐུས་པའི་ལེ་ཁག་དཀྲིས་ཏེ་བཙོན་འཇུག་གནང་འདུག་
ཀྱང་། དཔལ་ལྡན་ང་ཚོ་ཆུང་དུས་ནས་གཤིབས་ཏེ་མཉམ་དུ་འཚར་ལོངས་བྱུང་
བས་ཁོ་པ་ནི་ཡ་རབས་ཚུལ་ལྡན་གྱི་མི་ཞིག་ཡིན་པ་ལས་རྫུན་དང་། ཁྲ་མ་དང་།
257གཙུག་གཡུ།
བརྐུ་རྒྱག་སོགས་ཡེ་ནས་མི་ཤེས་ལ། ད་ལན་ས་དབང་ཆེན་མོའི་མགུལ་གཡུ་
ཡང་བརྐུ་འཁྱེར་བྱེད་རྒྱུ་ལྟ་ཅི། སྒྲིལ་རྫས་འབུལ་རྒྱུ་བསྐུར་བ་དེ་རང་ཁུར་ནས་
སྐུ་ངོ་མདའ་དཔོན་ལ་ཕུལ་བ་ལས། དེའི་ནང་དུ་དངོས་པོ་གང་ཡོད་ཀྱང་རྩ་བ་
ནས་མི་ཤེས་ངེས་གཏན་རེད། ད་ལྟ་ངས་སྣང་རྩེ་ཤག་ཏུ་དཔལ་ལྡན་ལ་ལྟོ་ཕྲན་
ཙམ་སྐྱེལ་བར་འགྲོ་སྐབས་དཔལ་ལྡན་གྱིས་ང་ལ་ཁྱོད་ཀྱིས་ངེས་པར་དུ་སྐུ་ངོ་ས་
དབང་ཆེན་མོའི་སྐུ་མདུན་ལ་བཅར་ནས་དཔལ་ལྡན་གྱིས་མགུལ་གཡུ་རྐུ་མཁན་
ངོ་མ་དེ་སུ་ཡིན་གསལ་པོ་ཞུ་རྒྱུ་ཡོད་ལ། བདེན་པའི་དཔང་ཕེར་གྱི་ཡི་གེ་ཡང་
སྤྱན་བསྟར་ཞུ་རྒྱུ་ཡོད། ད་ལྟ་ནི་ཉེས་མེད་ཀྱི་མི་ལ་ཚ་འདྲི་བྱས་ཏེ་དངོས་འབྲེལ་
གྱི་ཆོམ་རྐུན་བཀའ་ཁྲིམས་ལས་ཐར་ཐབས་ཀྱིས་སྐུ་ངོ་ས་དབང་ཆེན་མོར་དབུ་
སྐོར་ཞུ་གི་འདུག ས་དབང་ཆེན་མོས་དོགས་ཟོན་ཆེར་སྐྱེད་གནང་སྐྱོང་ཡོད་པ་
ཞུ་ཞེས་ཞུ་བར་བཏང་བྱུང་བས་ང་ཆེད་མངགས་འདིར་བཅར་བ་ཡིན་”ཞེས་
སྨྲས་པ་ན། ས་དབང་ཆེན་མོ་ཡིད་ཆེས་ལ་མ་ཆེས་ཀྱིས་“གལ་ཏེ་དཔལ་ལྡན་
གྱིས་བླ་གཡུ་བརྐུས་མེད་ན་རང་ཉིད་དག་འབུད་བྱེད་ཕྱིར་མི་དཔོན་ལ་གནས་
ལུགས་ཁ་གསལ་མ་ཞུས་པར་ང་ལ་ཞུ་དགོས་དོན་གང་ཡིན་ནམ་”ཞེས་དོགས་
འདྲི་བྱས། སླར་ཡང་བདེ་སྐྱིད་ཀྱིས་སྒུར་སྒུར་བྱེད་མུས་ཐོག་གུས་ཞབས་ཆེན་
པོས་“སྣང་རྩེ་ཤག་ལས་ཁུངས་ནས་དཔལ་ལྡན་ལ་མཐའ་གཅིག་ཏུ་མེད་པར་
ཁུར་ཤོག ཤི་བར་ལངས་ཤོག་ཟེར་བ་ལྟར་གྱི་ཚ་འདྲི་བྱས་ཏེ་རྟ་ལྕག་ཁོ་ན་གཞུ་
བ་ལས་ཡིན་མིན་གྱི་གནས་ལུགས་གསེད་བཀྲོལ་ག་ཚོད་ཞུས་ཀྱང་ཁ་མཁས་འདྲ་
ཆགས་ལ་དགོངས་ཏེ་སྙན་དུ་མི་འགྲོ་བར་བརྟེན་དེ་རིང་ཞོགས་པ་ཚ་འདྲི་བྱེད་
སྐབས་དཔལ་ལྡན་ལ་རྟ་ལྕག་གཞུས་ནས་མཐར་དྲན་པ་ཐོར་ཏེ་ཕྱི་དྲོ་བར་འཆི་
གསོན་ཆ་མ་མཆིས་པར་བརྒྱལ་འདུག སླད་ད་དུང་དེ་ལྟར་ཡིན་མིན་གྱི་
ཤན་འབྱེད་མི་བྱེད་པར་རྡེག་འཚོག་གི་མནར་གཅོད་ཁོ་ནའི་དབང་དུ་སོང་ན་
258ལེའུ་བཅུ་བཞི་པ། གདོང་བཤེར་ར་སྤྲོད།
དཔལ་ལྡན་ནི་མ་ཉེས་ཁ་ཡོག་གི་སྡུག་བསྔལ་ཆེན་པོའི་ངང་ཕྱི་མའི་ལམ་དུ་འགྲོ་
རྒྱུ་ཞིག་དང་། སྐུ་ངོ་ས་དབང་ཆེ་མོར་ཡང་མགུལ་གཡུ་ཕྱག་ཏུ་སོན་ཐབས་བྲལ་
བ། ཆོམ་རྐུན་ངོ་མ་རྒྱ་ཡན་དུ་ཐར་ཏེ་མགུལ་གཡུ་ལག་པར་ཁྱེར་ནས་ཁྲེལ་
དགོད་བྱ་རྒྱུ་ཁོ་ནར་ངེས་”ཞེས་བཤད། ས་དབང་ཆེན་མོས་དོན་དང་ལྡན་པའི་
གཏམ་ དེ་ རྣམས་ བདེན་ པར་ མཐོང་ སྟེ་ དངངས་ འཚབ་ ཆེན་ པོས་ “ འོ་ ན།
དངོས་འབྲེལ་གྱི་ཆོམ་རྐུན་དེ་སུ་རེད་དམ་”ཞེས་དྲིས་པར། བདེ་སྐྱིད་ཀྱིས་སྐེད་
པ་ཡར་བསྒྲེངས་ཏེ་ས་དབང་ཆེན་མོའི་གདོང་ལ་ལྟ་ཙམ་བྱས་པས། ས་དབང་
ཆེན་མོ་ནི་བླ་གཡུ་ལག་ ཏུ་མ་སོན་པའི་དངངས་འཚབ་ཆེན་པོ་ཡོད་པ་གསལ་
པོར་རྟོགས་ཏེ་ཞི་ཞིང་དལ་བའི་ངང་ནས་འདི་སྐད་སྨྲས་སོ། “སྐུ་ངོ་ས་དབང་
ཆེན་མོས་མཁྱེན། རྐུན་མ་ངོ་མ་དེ་སུ་ཡིན་ངས་མི་ཤེས་ཀྱང་། དཔལ་ལྡན་ལ་
ཞིབ་ཅིང་ཕྲ་བ་ཤོད་རྒྱུ་ཡོད་ངེས་རེད། སྐུ་ངོ་ས་དབང་ཆེན་མོའི་མགུལ་གཡུ་
ཕྱག་ཏུ་སོན་པར་བྱ་རྒྱུའི་ཐད་ལ་དཔལ་ལྡན་གྱིས་ཞབས་ཕྱི་གང་སྒྲུབ་ཞུ་དང་ཞུ་”
ཞེས་བཤད་པས། ས་དབང་ཆེན་མོ་ནི་དགའ་སྣང་དང་དངངས་འཚབ་ཅིག་
ཅར་དུ་སྐྱེས་ཏེ་“རྐུན་མ་ངོ་མ་རྙེད་ན་བླ་གཡུ་ལག་ཏུ་སོན་པ་དང་ཁྱད་པར་མ་
མཆིས་པས། བུ་མོ་ཁྱོད་ད་ལྟ་ལམ་སེང་ཕྱིན་ནས་དཔལ་ལྡན་ལ་རྐུན་མ་སུ་ཡིན་
སྐད་ཆ་དྲིས་ཤོག གལ་ཏེ་བླ་གཡུ་ལག་ཏུ་སོན་ན་བུ་མོ་ཁྱོད་དང་དཔལ་ལྡན་
གཉིས་ལ་བྱ་དགའ་སྤྲོད་ཀྱི་ཡིན་”ཞེས་ལབས་མ་ཐག་ཏུ་བདེ་སྐྱིད་ཀྱིས་འུ་ཐུག་
ཐབས་ཟད་ཀྱི་རྣམ་འགྱུར་ཞིག་བསྟན་ཏེ་“དཔལ་ལྡན་ལ་ངས་རྐུན་མ་སུ་ཡིན་
མིན་ང་ལ་ཤོད་དང་། ངས་སྐུ་ངོ་ས་དབང་ཆེན་མོར་སྙན་སེང་ཞུས་ཆོག་ཅེས་
ལན་མང་བཤད་ཀྱང་དཔལ་ལྡན་གྱིས་ཡེ་ནས་ཤོད་རོགས་མི་བྱེད་པར་སྐུ་ངོ་མི་
དཔོན་དང་། སྐུ་ངོ་མདའ་དཔོན། ཚོང་དཔོན་དགྲ་ལྷ། ཨ་ཅག་གསལ་སྒྲོན་
ལགས་བཅས་ཚང་མ་འཛོམས་པའི་ཐོག་སྐུ་ངོ་ས་དབང་ཆེན་མོ་རང་གི་སྐུ་མདུན་
259གཙུག་གཡུ།
དུ་ཞུ་རྒྱུ་མ་ཟད། རྐུན་མ་དང་གདོང་གཤེར་ར་སྤྲོད་བྱེད་ཀྱི་ཡིན། རྐུན་མ་དང་
དཔང་པོ་གཉིས་ཀ་གོང་ཞུས་ཀྱི་མི་བཞི་པོ་དེའི་ནང་དུ་ཡོད་པས། དེ་ལྟར་མ་
བྱས་ན་རྐུན་པོས་རང་ཉེས་ངོས་ལེན་མི་བྱེད་ལ་བླ་གཡུ་ཡང་ཕྱག་ཏུ་སོན་ཐབས་
བྲལ་བ་རེད་ཟེར་གྱི་འདུག་”ཅེས་བཤད་ནས་སླར་ཡང་པུས་མོའི་ཐོག་ཏུ་ལག་པ་
གཉིས་བཞག་སྟེ་སྒུར་སྒུར་བྱས་ཏེ་བསྡད།
ས་དབང་ ཆེན་ མོའི་ འགྲམ་ དུ་ ལངས་ ནས་ བསྡད་ ཡོད་ པའི་ ལྷ་ ལྕམ་ སྐུ་
ཞབས་ནི་གདོང་པ་དམར་པོར་གྱུར་ནས་རབ་ཏུ་ཁྲོ་བའི་གཉེར་མ་བསྡུས་ཏེ་སྐད་
གསང་མཐོན་པོས་“བདེ་སྐྱིད། ཁྱོད་ཧམ་པ་ཚ་བྱུང་། དཔལ་ལྡན་གྱིས་བླ་གཡུ་
བརྐུས་པ་དེ་ཕྱིར་འབུལ་མ་ཞུས་པར་ད་དུང་སྐུ་ངོ་མདའ་དཔོན་དང་། ཚོང་
དཔོན་བཅས་ལ་རྐུན་ཁག་འཛུགས་ཕོད་དམ། དེ་ཐོག་ནས་དཔལ་ལྡན་ནི་ཧམ་
པ་དཔའ་ཐལ་ དུ་ གྱུར་པའི་རྐུན་མ་ངན་རེངས་ ཤིག་ཡིན་ པའི་ རྟགས་ མཚན་
གསལ་པོ་རེད། ཁྱོད་ཀྱིས་ཀྱང་ཞེད་སྣང་དང་འཚེར་སྣང་སྤུ་ཙམ་ཡང་མེད་པར་
ས་དབང་ ཆེན་ མོའི་ སྐུ་ མདུན་དུ་སྐུ་ངོ་མི་དཔོན་དང་། སྐུ་ངོ་མདའ་དཔོན་
སོགས་ལ་ མ་ ཉེས་ ཁ་ ཡོག་ གིས་ ནག་ མེད་ཉེས་འགེལ་ བྱེད་ ཚུལ་ ལ་ བལྟས་ ན།
ཁྱོད་ནི་དཔལ་ལྡན་དང་ངན་པ་ལག་འབྲེལ་གྱི་རྐུན་མ་ཞིག་ཡིན་པ་ཐག་གིས་
ཆོད། ཁྱོད་ད་ལྟ་ལམ་སེང་དཔལ་ལྡན་གྱི་འགྲམ་དུ་སོང་ནས་རང་ཉེས་གཞན་
གཡོགས་བྱེད་པའི་ངན་སེམས་དག་བསྐྱུར་ཏེ་ཁྲིམས་ས་ཆེན་པོར་རང་གི་ཉེས་པ་
རྣམས་ངོས་བླངས་ཏེ་བླ་གཡུ་འཕྲལ་དུ་ཕྱིར་འབུལ་ཞུ་དགོས་ཞེས་ཤོད་ཅིག་”
ཅེས་སྡིགས་མཛུབ་བྱས་ཏེ་བཤད། དེར་ས་དབང་ཆེན་མོས་དེ་མ་ཐག་ཏུ་“ལྕམ་
ཆུང་ལགས། ཁྱེད་རང་སྨྲ་བ་མ་མང་ཞིག་”ཅེས་ལྷ་ལྕམ་གྱི་ཁ་བཀག་ནས་བདེ་
སྐྱིད་ལ་ཁ་གཏད་དེ་“བདེ་སྐྱིད། གལ་ཏེ་སྐུ་ངོ་མི་དཔོན་དང་། སྐུ་ངོ་མདའ་
དཔོན། ཚོང་དཔོན་དགྲ་ལྷ་བཟའ་ཚོ་བཅས་ཚང་མ་འཛོམས་སར་དཔལ་ལྡན་
260ལེའུ་བཅུ་བཞི་པ། གདོང་བཤེར་ར་སྤྲོད།
གྱིས་གདོང་བཤེར་ར་སྤྲོད་བྱས་ཀྱང་རྐུན་མ་སུ་ཡིན་རྩད་མ་ཆོད་པར་ཚང་མའི་
དགོངས་པ་དཀྲུགས་ཏེ་རབ་ཏུ་ཁྲོ་བར་གྱུར་ན། ད་ལྟ་དཔལ་ལྡན་བཙོན་པ་
ཡིན་མུས་ལ་བརྟེན་མཐའ་འབྲས་ཅི་ཡོང་ཁྱོད་ཀྱིས་བསམ་བློ་བཏང་ཡོད་དམ་”
ཞེས་སྒམ་བརླིང་གཟབ་ནན་གྱི་སྒོ་ནས་དྲིས། བདེ་སྐྱིད་ཀྱིས་མགོ་བོ་གཟེངས་སུ་
བཏེགས་ཏེ་ཚིག་ཐག་ཆོད་པོས་འདི་ལྟར་སྨྲས་སོ། “སྐུ་ངོ་ས་དབང་ཆེན་མོས་
མཁྱེན། གལ་ཏེ་བདེན་པའི་ཚིག་རྣམས་དབང་ཤེད་ཀྱིས་བཙན་བཀག་བཏང་
ནས་རྟ་ལྕག་དང་མནར་གཅོད་ཀྱིས་ཚར་གཅོད་པར་བྱས་ཚེ་ཉེས་མེད་ཀྱི་མི་ཉམ་
ཆུང་ཞིག་ནི་གསོད་སླ་ཡང་། དེ་ནི་སྒྱུ་མ་མཁན་གྱི་གཡོ་ཐབས་ཤིག་རང་ཡིན་
པས། དོན་རྩའི་སྙིང་པོ་སྟེ་མགུལ་གཡུ་འགྲན་ཟླ་བྲལ་བ་དེ་ནི་བདག་པོའི་ཕྱག་
ཏུ་སོན་ཐབས་བྲལ། གལ་ཏེ་ཐུགས་སྲོང་ཞིང་རྒྱུད་དྲང་བའི་མགོ་འདྲེན་གྱི་
དཔོན་པོ་ ས་ དབང་ ཆེན་ མོ་ཁྱེད་ཀྱི་སྐུ་མདུན་དུ་དཔང་འཕེར་ གྱི་ ཡི་གེས་ སྣེ་
དྲངས་ཏེ་གདོང་བཤེར་ར་སྤྲོད་གནང་ན་དབང་ཤེད་ཀྱིས་རང་དགར་གནོད་
འཚེ་བྱེད་ཐབས་བྲལ་བས། རྐུན་མ་ངོ་མ་དེ་དག་ནི་ནམ་ལངས་བའི་ས་གཞིར་
མུན་པའི་ཡིབ་ཁུང་མི་ཆགས་པ་བཞིན་དུ་དམར་རྗེན་དུ་ཐོན་རྒྱུ་གོར་མ་ཆག
བདེན་པའི་ལས་ལ་གཡུར་ཟའི་འབྲས་བུ་སྨིན་རྒྱུ་ནི་ངེས་པའི་དོན་ཡིན་པས།
མགུལ་གཡུ་འགྲན་ཟླ་བྲལ་བ་དེ་ཡང་བདག་པོའི་ཕྱག་ཏུ་སོན་རྒྱུར་ཐེ་ཚོམ་ནམ་
ཡང་ཡོད་མ་ཡིན་”ཞེས་ཡིད་ཆེས་བརྟན་པོའི་ངང་ཚུལ་གྱིས་བཤད། ས་དབང་
ཆེན་མོས་བདེ་སྐྱིད་ཀྱི་བློ་རྩ་བརྟན་ལ་ཞུམ་མེད་མཐའ་འཁྱོངས་ཀྱི་ཆོད་སེམས་
དང་ཡིད་ཆེས་ལ་བལྟས་ནས་བླ་གཡུ་ལག་ཏུ་སོན་རྒྱུར་ངེས་པ་རྙེད་དེ་འདི་སྐད་
དོ། “ད་ལྟ་ལམ་སེང་ཁྱོད་ཀྱིས་བཤད་པའི་མི་དེ་རྣམས་འདིར་བསྐོང་གི་ཡིན་
པས། ཁྱོད་ཕྱག་མཛོད་ལགས་དང་མཉམ་དུ་ཕྱིན་ནས་དཔལ་ལྡན་འཕྲལ་དུ་
ཁྲིད་ཤོག གལ་སྲིད་མགོ་སྐོར་གཡོ་ཁྲམ་གྱི་ངན་སྤྱོད་སྤེལ་རིགས་བྱུང་ཚེ། བདེ་
261གཙུག་གཡུ།
སྐྱིད་ཁྱོད་ཀྱང་བཙོན་དུ་འགྲོ་རྒྱུ་ལས་ཐར་ཐབས་མེད་” ཅེས་ཐ་ཚིག་བསྒྲགས་
ཀྱང་བདེ་སྐྱིད་ནི་དགའ་བ་ལྷག་པར་འཕེལ་ཏེ་“ས་དབང་ཚེན་མོའི་མགུལ་གཡུ་
ཏན་ཏན་ཕྱག་ཏུ་སོན་གྱི་རེད་”ཅེས་གུས་ཞབས་དང་ལྡན་པར་སྨྲས། ས་དབང་
ཆེན་མོས་ཞབས་ཕྱི་ཁ་ཤས་བོས་ཏེ་སྐུ་ངོ་མདའ་དཔོན་དང༌། ཚོང་དཔོན་དགྲ་
ལྷ་བཟའ་ཚོ་གཉིས་ཀ་འཕྲལ་དུ་གཟིམ་ཤག་ལ་ཡོང་དགོས་པའི་བརྡ་སྦྱར་བའི་
ཐོག་ལ། ཕྱག་མཛོད་ལགས་སྐུ་ངོ་མི་དཔོན་འགྲམ་དུ་མངགས་ཏེ་དཔལ་ལྡན་ད་
ལྟ་ཉིད་དུ་གཟིམ་ཤག་ལ་གཏོང་དགོས་ལུགས་དང་མི་དཔོན་ཡང་མཉམ་འབྱོར་
དགོས་པའི་འཕྲིན་བརྡ་བསྐུར་བ་དང་། བུ་མོ་བདེ་སྐྱིད་ཀྱང་ཕྱག་མཛོད་དང་
མཉམ་དུ་མངགས་སོ།
མི་རིང་བར་མི་དཔོན་དང་། མདའ་དཔོན། དེ་བཞིན་ཚོང་དཔོན་དགྲ་
ལྷ་བཟའ་ཚོ་གཉིས་བཅས་རིམ་བཞིན་འབྱོར་ཏེ་གཟིམ་ཆུང་རབ་གསལ་གྱི་ཤེལ་
ཁྲའི་མདུན་གྱི་འབོལ་གདན་ཆ་གཉིས་ཡུག་གཅིག་ཏུ་བརྒྱབ་ཡོད་པ་དེའི་སྟེང་དུ་
གྲལ་སྟར་དུ་འཁོད་ནས་འདུག རྣམ་ཀུན་དང་མི་འདྲ་བ་ཞིག་ནི་གསོལ་ཇ་དང་
ཞལ་ཏོག་འབུལ་མཁན་མེད་ལ། གཡོག་པོ་ཚོ་ཡང་གདོང་པ་གློད་དེ་རྣམ་འགྱུར་
མི་འདྲ་བ་ཞིག་སྟོན་པར་བྱེད། ཡུད་ཙམ་ཞིག་ནས་ཕྱག་མཛོད་ཡར་འཛུལ་ཡོང་
བ་དང༌། དེའི་མཇུག་ཏུ་བདེ་སྐྱིད་ཀྱིས་དཔལ་ལྡན་བསྐྱོར་ནས་དལ་པོར་འཛུལ་
ཡོང་བ་ན། ཚུལ་འདིར་མི་དཔོན་དང་བཅས་པ་བཞུགས་གྲལ་ལ་འཁོད་པ་
རྣམས་ཀྱང་དོན་གསལ་པོ་མ་རྟོགས་པས་དོགས་པའི་དྲ་བར་ཚུད་དེ་ཕན་ཚུན་
གཅིག་གིས་གཅིག་ལ་ལྟ་ རེས་ཀྱིས་དོགས་འཆར་དང་ཞེད་སྣང་ ལ་ སོགས་པ་
སེམས་པའི་ཀུན་རྟོག་འདྲ་མིན་སྣ་ཚོགས་འཆར་ཡང་ཕྱི་ཚུལ་གྱི་རྣམ་འགྱུར་ལ་སོ་
སོ་ཐ་དད་དུ་སྟོན་པར་བྱེད་པའི་མཚམས་སུ་ས་དབང་ཆེན་མོ་གཟིམ་ཆུང་ཀུན་
སྐྱིད་ནས་ཚུར་ཐོན་ཏེ་སུ་ལའང་ངོ་ཤེས་ཙམ་ཡང་མ་བཏང་བར་བཞུགས་སྒྲོམ་དུ་
262ལེའུ་བཅུ་བཞི་པ། གདོང་བཤེར་ར་སྤྲོད།
བསྡད། ཞབས་ཕྱི་རྣམས་ལ་ཕྱི་མི་དང་གཡོག་པོ་སུ་གཅིག་ཀྱང་གཟིམ་ཆུང་དུ་
ཡོང་མི་ཆོག་པའི་བཀའ་ཁྱབ་བཏང་ནས་ཞབས་ཕྱི་སྤྱི་བྱིངས་རྣམས་ཕྱིར་ཕུད་དེ་
ཕྱག་མཛོད་ལགས་ལ་སྒོ་རྒྱག་ཏུ་བཅུག་པའི་རྗེས་སུ་གཟིམ་ཆུང་དུ་གནས་པའི་མི་
ཚང་མའི་གདོང་ལ་རེ་རེ་བཞིན་བལྟས་ཏེ་གཟབ་ནན་སྒམ་བརླིང་གི་སྒོ་ནས་འདི་
སྐད་དྲིལ་བསྒྲགས་སོ། “དེ་རིང་མི་དཔོན་དང་། མདའ་དཔོན། དེ་བཞིན་
ཚོང་དཔོན་བཟའ་ཚོ་གཉིས་བཅས་འབོད་དགོས་པའི་དོན་རྩ་ནི་དཔལ་ལྡན་
གྱིས་བླ་གཡུ་བརྐུ་འཁྱེར་བྱེད་རྒྱུ་མ་བྱུང་ཞེས་མཐའ་གཅིག་ཏུ་ཞུ་འབུལ་བྱེད་པ་
མ་ཟད། རྐུན་མ་ངོ་མ་དག་སུ་ཡིན་གསལ་པོ་ཤེས་ཚུལ་བརྗོད་ཀྱི་འདུག་པས།
ད་ལྟ་དཔལ་ལྡན་ལ་རྐུན་མ་སུ་ཡིན་མཛུབ་མོ་འཛུགས་སུ་འཇུག་གི་ཡིན། གལ་
ཏེ་དཔལ་ལྡན་ནི་རྐུན་མ་མ་ཡིན་པར་དངོས་འབྲེལ་གྱི་ཆོམ་རྐུན་དག་ཐེར་འདོན་
བྱེད་ཐུབ་པ་ཡིན་ན་བྱ་དགའ་སྤྲོད་རྒྱུ་དང༌། མ་བདེན་རྫུན་བསྒྲིགས་ཀྱིས་ནག་
མེད་ཉེས་འགེལ་བྱེད་རིགས་བྱུང་ཚེ་ཉེས་ཐོག་ཉེས་བརྩེགས་ཀྱི་ཆད་པ་གཅོད་རྒྱུ་
ཡིན་པས་ཡིད་འཇགས་དགོས། ཝ་ཡེ་དཔལ་ལྡན། ད་ཁྱོད་ཀྱིས་རྐུན་མ་ངོ་མ་
དེ་སུ་ཡིན་ཤོད་ཅིག་”ཅེས་བཀའ་བཏང་། དཔལ་ལྡན་ནི་བདེ་སྐྱིད་ཀྱིས་བསྐྱོར་
ཏེ་ལངས་ནས་ཡོད་པ་དང༌། བཞུགས་གྲལ་ལ་འཁོད་པའི་མི་རྣམས་ལ་རེ་རེ་
བཞིན་དུ་བལྟས་ཏེ་མཐར་མདའ་དཔོན་ལ་མིག་གཉིས་འབུར་ཚུགས་སུ་བལྟས་
ནས་ཁོང་ཁྲོའི་མེ་ལྕེ་རབ་ཏུ་འབར་བས་མིག་རྩ་ཡང་དམར་པོར་གྱུར་ཀྱང་སེམས་
པ་མནན་ཏེ་དལ་པོར་ས་དབང་ཆེན་མོའི་མདུན་དུ་སོང་ནས་ཁ་ཕྱིར་ཕྱོགས་ཏེ་
སླར་ཡང་ཤེལ་ཁྲའི་མདུན་དུ་བཞུགས་གྲལ་ལ་འཁོད་པའི་མི་རྣམས་ལ་སྡང་མིག་
ཅིག་བལྟས་པ་ན། ཁོ་ཚོ་ནི་རང་ཉིད་ལ་མཛུབ་མོ་འཛུགས་པར་དོགས་ནས་
དངངས་འཚབ་ཆེན་པོས་མིག་གཉིས་ཅེ་རེར་ལྟ་ཞིང་ཁ་ཡང་ཕྲན་ཙམ་གདངས་
ཏེ་རི་མོར་བཀོད་པའི་གཟུགས་བརྙན་བཞིན་དུ་གནས། དེ་མུར་དཔལ་ལྡན་
263གཙུག་གཡུ།
གྱིས་གུས་ཞབས་ཀྱི་རྣམ་པ་དང་བཅས་ཏེ་ས་དབང་ཆེན་མོར་འདི་སྐད་ཞུས་སོ།
“སྐུ་ངོ་ས་དབང་ཆེན་མོས་མཁྱེན། ངས་ད་བར་ཁྲིམས་སྲུང་ཚུལ་ལྡན་གྱི་སྒོ་ནས་
ཨ་ཅག་གསལ་སྒྲོན་ལགས་ཀྱི་ཅི་གསུང་བཀའ་སྒྲུབ་ཞུས་ཏེ་ཞོགས་སྔ་ལངས་དང་
དགོང་ཕྱི་ཉལ་གྱིས་ལས་གང་བསྐུལ་ལྟོ་གང་སྟེར་གྱི་ཞབས་ཕྱི་རྣམ་པར་དག་པ་
ཞུས་པ་མ་ཟད། སྐུ་ངོ་མདའ་དཔོན་ནི་སྐུ་ཡོན་ཆེ་བར་བསམས་ནས་དུས་རྟག་
ཏུ་དད་ གུས་དང་ ཡིད་ ཆེས་བློ་འགེལ་བྱ་ཡུལ་ཁོ་ན་ཉིད་ དུ་ བརྩིས་ནས་ ལྷག་
བསམ་ཟོལ་མེད་ཀྱི་སྲི་ཞུ་སྒྲུབ་པར་བྱས། འོན་ཀྱང་ད་ལན་ང་ལ་འདི་ལྟ་བུའི་
རྐུན་ཁག་བཙུགས་ནས་ཁྲིམས་མུན་དུ་བཅུག་པ་དང༌། སྐུ་ངོ་མི་དཔོན་གྱིས་ནི་
ཞིབ་དཔྱོད་སྤུ་ཙམ་མ་གནང་བར་ནག་མེད་ཀྱི་མི་ཞིག་ལ་གནས་ལུགས་འདྲི་རྩད་
ཀྱང་མེད་པར་མགུལ་གཡུ་ཕྱིར་འབུལ་དགོས་ལུགས་ཁོ་ན་མཐའ་བཀར་ཏེ་རྟ་
ལྕག་གི་འབྲབ་རྡུང་ཚད་ལས་འདས་པ་གནང་བྱུང་། དོན་དངོས་ཀྱི་ཐོག་ལ་ས་
དབང་ཆེན་མོའི་མགུལ་གཡུ་བརྐུ་འཁྱེར་བྱེད་མཁན་ནི་ང་མ་ཡིན་པར་ཆོམ་རྐུན་
ངོ་མ་དེ་ནི་སྐྲ་ངོ་མདའ་དཔོན་རང་ཡིན་ལ། ས་དབང་ཆེན་མོའི་མགུལ་གཡུ་ནི་
ད་ལྟ་ཨ་ཅག་གསལ་སྒྲོན་ལགས་ཀྱི་ཕྱག་ཏུ་ཡོད་”ཅེས་དམར་རྗེན་དུ་ཐེར་འདོན་
བྱས་པས། སྐུ་ངོ་མདའ་དཔོན་གློ་བུར་དུ་གདན་ལས་ལངས་ཏེ་དཔལ་ལྡན་གྱི་
འགྲམ་དུ་ཡོང་ནས་རྐང་བརྡབ་ལག་བརྡབ་བྱེད་བཞིན་སྐད་ཀྱི་ང་རོ་དྲག་པོས་
“ཁྱོད་ས་དབང་ཆེན་མོའི་མགུལ་གཡུ་ཕྱིར་འབུལ་མ་ཞུས་པར་ད་དུང་ཧམ་པ་ཇེ་
ཆེར་སོང་སྟེ་དེ་སྔ་ཁྱོད་ལ་ཡི་གེ་སློབ་མཁན་གྱི་དགེ་རྒན་དང་། རྟག་ཏུ་རྔན་པ་
སྦྱིན་ཏེ་བྱམས་སྐྱོང་བྱེད་མཁན་ང་ལ་ད་ཆ་རྐུན་ཁག་འཛུགས་པར་བྱེད་པ་དེ་
རང་གིས་ཁྱོད་ནི་ལས་རྒྱུ་འབྲས་ལ་བརྩི་རྒྱུ་ལྟ་ཅི། མི་སྤྱོད་ལས་ཡོངས་སུ་འདས་
པའི་རྫབ་ ཆེན་ གྱི་ ཁྲམ་ པ་ དང༌། རྐུན་མ་ཞིག་རང་ཡིན་ པའི་ རྟགས་ མཚན་
གསལ་པོ་བསྟན་ཞིང་། ད་ལྟ་བཙོན་ཁང་དུ་བཟས་ནས་ཉལ་སྡོད་རྒྱུ་དེ་ཁྱོད་
264ལེའུ་བཅུ་བཞི་པ། གདོང་བཤེར་ར་སྤྲོད།
265གཙུག་གཡུ།
སྐྱིད་མ་འཁྱོལ་ བ་ རེད་” ཅེས་ངར་ངར་ཤོར་ཤོར་གྱིས་སྐད་ངན་རྒྱག་པ་དང་
སྦྲགས་དཔལ་ལྡན་གྱི་མདུན་དུ་ཤོར་ཡོང་ནས་ལག་པ་གཡས་པའི་ཕུ་ཐུང་ཡར་
བརྫེས་ཏེ་གློ་བུར་དུ་དཔལ་ལྡན་ལ་འགྲམ་ལྕག་ཤུགས་ཆེན་ཞིག་གཞུས་པ་མ་ཟད།
ད་དུང་མངོན་སུམ་འཛེམས་མེད་ཀྱིས་རྡེག་པར་བརྩམས་པ་ན་ས་དབང་ཆེན་
མོས་སྐད་གསང་མཐོན་པོའི་ངང་“མདའ་དཔོན། ག་རེ་གནང་གི་ཡོད་དམ།
རང་ལ་གནོང་འགྱོད་མེད་ན་ཞེད་རྒྱུ་གང་ཡོད། ཁྱེད་རང་མར་བཞུགས་དང་”
ཞེས་སྨྲས་པས། མདའ་དཔོན་གོམ་པ་གཉིས་ཕྱིར་འཐེན་བརྒྱབ་སྟེ་ས་དབང་
ཆེན་མོའི་བཞིན་ལ་བལྟས་ནས་བསྡད། ས་དབང་ཆེན་མོས་སྒམ་བརླིང་གི་སྒོ་
ནས་དཔལ་ལྡན་ལ་ཁ་གཏད་དེ་“དཔལ་ལྡན། ཁྱོད་ཀྱི་སྐད་ཆ་ཤོད་འཕྲོ་རྣམས་
ཤོད་ཅིག་” ཅེས་བསྙད་དེ་མིག་གཉིས་འབུར་ཚུགས་སུ་བལྟས་ཏེ་དཔལ་ལྡན་གྱི་
སྐད་ཆ་བསྒུགས་ནས་སྡོད་སྐབས། གློ་བུར་དུ་ཨ་ཅག་གསལ་སྒྲོན་ལགས་ཀྱིས་
གདན་ ལས་ ལངས་ ཏེ་ “ སྐྲ་ ངོ་ ས་ དབང་ ཆེན་ མོས་ མཁྱེན་” ཞེས་ སྐད་ ཀྱི་ སྒྲ་
གདངས་མཐོན་པོས་བོས་ཏེ་ས་དབང་ཆེན་མོའི་མདུན་དུ་བརྒྱུགས་ཏེ་པུས་མོའི་
ལྷ་ང་ས་ལ་བཙུགས་ནས་ངུད་མོའི་གདངས་དང་བཅས་འདི་སྐད་དོ། “སྐུ་ངོ་
ཆེན་མོས་མཁྱེན། ད་བར་ངས་ལོ་མང་རིང་ས་དབང་ཆེན་མོ་དང་ལྷ་ལྕམ་སྐུ་
ཞབས་ལ་ལྷག་བསམ་རྣམ་དག་གིས་སྲི་ཞུ་སྒྲུབ་པ་ལས། མ་རུང་བའི་བསམ་བློ་
བཅངས་བའི་རིགས་ཡེ་ནས་མ་མཆིས་ཀྱང་། ད་ལམ་རྐུན་མ་རྫབ་ཆེན་དཔལ་
ལྡན་ཞེས་པ་འདིས་ལྷ་སྲས་ཀྱི་མགུལ་གཡུ་བདག་གི་ལག་ཏུ་ ཡོད་ ཅེས་བསྙོན་
འཛུགས་བྱེད་པ་ནི། ངོ་ཚ་མེད་པའི་དྲིན་ལན་ལོག་འཇལ་གྱི་སྤྱོད་ངན་ རང་
ཡིན་པ་ལས། བདེན་པའི་དྲི་ཡིས་མ་འགོས་པས་སྐུ་ངོ་ས་དབང་ཆེན་མོས་སྤྲང་
ཕྲུག་ཧམ་རྫུན་ཤོད་པའི་ཁ་ལ་མ་གཟིགས་པར་དྲང་ཚུགས་ཀྱི་བཀའ་བཅད་ཅིག་
གནང་སྐྱོང་ཡོད་པ་ཅི་ནས་ཞུ”ཞེས་ངུ་སྐད་དང་བཅས་ཏེ་སྨྲས་པའི་རྗེས་སུ་འོག་
266ལེའུ་བཅུ་བཞི་པ། གདོང་བཤེར་ར་སྤྲོད།
ཕྱུའི་ཕུ་ཐུང་གིས་མིག་ཆུ་འབྱིད་བཞིན་དུ་རང་གནས་སུ་ལོག་སྟེ་ངུ་བར་བྱས།
སྐབས་དེར་ས་དབང་ཆེན་མོས་སླར་ཡང་དཔལ་ལྡན་ལ་ཁ་གཏད་དེ་“དཔལ་
ལྡན། ད་ལྟ་མདའ་དཔོན་དང་གསལ་སྒྲོན་ལགས་གཉིས་ལ་བླ་གཡུ་ཡེ་ནས་མ་
བྱུང་བར་རྐུན་མ་ནི་ཁྱོད་ཉིད་ཡིན་པའི་གནས་ལུགས་བཤད་ཚར་སོང་བས། ད་
ནི་ཁྱོད་ཀྱིས་རྐུན་མ་སུ་ཡིན་གྱི་ར་སྤྲོད་ཁ་གསལ་དང་། དཔང་རྟགས་ཡོད་ན་
བཏོན་ནས་གདོང་བཤེར་ར་སྤྲོད་བྱས་ཏེ་བླ་གཡུ་འདོན་ཐུབ་ན་ཁྱོད་ལ་མོད་མི་
དམའ་བའི་བྱ་དགའ་སྤྲོད་རྒྱུ་དང་། གལ་ཏེ་ཧམ་པ་རྫུན་སྒྲིག་གིས་རང་ཉེས་
གཞན་གཡོགས་ཀྱི་སྤྱོད་ངན་སྤེལ་ཚེ། ཁྱོད་ལ་ཁྲིམས་ཀྱི་ཆད་པ་དྲག་པོ་གཅོད་
རྒྱུ་གདོན་མི་ཟ་བས། ཤོད་རྒྱུ་གང་ཡོད་དྲང་པོར་ཤོད་ཅིག་”ཅེས་བཀའ་བཏང་
བ་ན། དཔལ་ལྡན་གྱིས་མདའ་དཔོན་དང་གསལ་སྒྲོན་ལགས་གཉིས་ལ་བལྟས་
པས། མདའ་དཔོན་ནི་ད་དུང་གདན་ཐོག་ནས་ངར་ངར་གྱིས་མིག་གཉིས་ཆེ་
བར་གདངས་ཏེ་རང་གི་ཕྱོགས་སུ་སྡིགས་ར་སྐུལ་བཞིན་ཡོད་པ་དང་། གསལ་
སྒྲོན་ལགས་ནི་གཡོ་འཁྲུལ་གྱིས་ཚོང་དཔོན་དགྲ་ལྷའི་པུས་མོར་མགོ་བཙུགས་ཏེ་
ཤུབ་བུར་ངུ་བཞིན་ཡོད་བ་མཐོང་། དཔལ་ལྡན་གྱིས་ཞུམ་པ་སྤུ་ཙམ་མེད་པར་
འགྱིང་ཉམས་ཀྱི་རྣམ་པ་དང་བཅས་ཏེ་དལ་བུར་ས་དབང་ཆེན་མོའི་མདུན་དུ་
སོང་ནས་འདི་སྐད་སྨྲས་སོ། “ས་དབང་ཆེན་མོས་མཁྱེན། བདེན་པ་ནི་ཇི་སྲིད་
བར་བདེན་པ་རང་ཡིན་གྱི། གཡོ་སྒྱུ་དང་བཙན་ཤེད་སོགས་ཀྱིས་སྙོམ་ཆུང་གི་
མི་ཞིག་ཕྱི་མའི་ལམ་དུ་གཏོང་ཐུབ་ནའང་། བདེན་དོན་ནི་དུས་ནམ་ཡང་རྫུན་
མར་གཏོང་མི་ཐུབ། དེ་བཞིན་དུ་གཡོ་ཁྲམ་དང་ལྡན་པའི་དབང་ཤེད་ཅན་ཅི་
འདྲ་ཞིག་གིས་ཀྱང་རྫུན་མ་དག་ནམ་ཡང་བདེན་པར་སྒྱུར་མི་ཐུབ། དེ་ནི་ངེས་
པའི་དོན་ཡིན། ད་བར་སྐུ་ངོ་མདའ་དཔོན་གྱིས་མགོ་འདྲེན་དཔོན་པོཪ་ཁ་
མཁས་རྫུན་སྒྲིག་གིས་མགོ་སྐོར་གཏོང་བ་དང༌། ངའི་ཕ་མ་ལྟ་བུ་དབུལ་ཞིང་
267གཙུག་གཡུ།
ཕོངས་པའི་མི་རྣམས་ལ་བརྙས་བཅོས་དང་འཕྲོག་བཅོམ་ཤ་སྟག་བྱེད་པ་སོགས་
སྤྱོད་ངན་གྲངས་ལས་འདས་པ་བྱས་ཡོད་ཀྱང་དེ་རིང་ནི་ལྷ་སྲས་ཀྱི་མགུལ་གཡུ་
རྐུ་མཁན་རྐུན་མ་རྩད་གཅོད་བྱེད་པའི་དུས་ལ་བབས་པས། མགུལ་གཡུ་རྐུ་
མཁན་ནི་གཞན་པ་མ་ཡིན་པར་སྐུ་ངོ་མདའ་དཔོན་རང་ཡིན་པའི་དཔང་པོ་མང་
དུ་མཆིས་ཀྱང་། ད་ལན་འདིར་དཔང་འཕེར་གྱི་ཡི་གེ་ཞིག་ཡོད་པ་འདི་རང་
གིས་ཀྱང་ཆོམ་རྐུན་ངོ་མ་དེ་སུ་ཡིན་པ་དང༌། ལྷ་སྲས་ཀྱི་མགུལ་གཡུ་ད་ལྟ་སུའི་
ལག་ཏུ་ཡོད་པ་ར་སྤྲོད་གསལ་པོ་བྱེད་ཐུབ་པས་ས་དབང་ཆེན་མོས་གཟིགས་སུ་
གསོལ་”ཞེས་ཨམ་ཕྲག་ནས་ཡི་གེ་ཞིག་བཏོན་ཏེ་གུས་ཞབས་ཀྱི་རྣམ་པས་ལག་པ་
གཉིས་ཀྱིས་ས་དབང་ཆེན་མོར་ཕུལ་ལོ།
ས་དབང་ཆེན་མོས་ཡི་གེ་དེ་ལག་ཏུ་བླངས་ནས་མགོ་བོ་འཁྱོག་ཙམ་བྱས་ཏེ་
འདྲེན་བྱེད་ ཟུང་ ཟུམ་ པོར་ འགྱིང་ ཉམས་ ཀྱི་ རྣམ་ པས་ ཡུད་ ཙམ་ བལྟས་ ནས་
“འདི་མདའ་དཔོན་གྱི་ཕྱག་བྲིས་མ་རེད་པས། ཕྱག་མཛོད་ལགས། ཡི་གེ་འདི་
སུའི་ཡིག་རུས་རེད་དམ། ཁྱོད་ཀྱིས་ཚང་མའི་མདུན་དུ་ཆ་ཚང་ཞིག་ཀློགས་
དང་”ཞེས་སྨྲས་པ་ན། ཕྱག་མཛོད་ཀྱིས་མདུན་དུ་སོང་སྟེ་ལག་པ་གཉིས་ཀས་
གུས་ཞབས་དང་བཅས་ཡི་གེ་ཚུར་བླངས་ནས་ཞིབ་པར་བལྟས་ཏེ་“ལགས་རེད་
འདུག འདི་ནི་སྐུ་ངོ་མདའ་དཔོན་གྱི་ཕྱག་བྲིས་ཕྱག་བསྟར་མ་རེད”ཟེར་ནས་
གློ་སངས་ཤིག་བརྒྱབ་སྟེ་འདི་ལྟར་ཀླགས་སོ།
“ལུས་སེམས་ཚ་གདུང་སེལ་བའི་དཔྱིད་ཀྱི་སྦྲང་ཆར་གསལ་སྒྲོན་ལགས་ཀྱི་
གང་དེར།
སྟབས་འབུལ། དེང་ལེགས་བྱས་ཤར་རིའི་ཕྲག་པར་ལང་ཚོའི་ཟླ་རིས་
གསལ་ཞིང་། ཕྱི་ནང་བྱེད་སྒོའི་སྦྲང་རྩི་མངར་མོས་ཕྱུག་པར་གནས་པ་ཡིད་
སྤྲོའི་དཔྱིད་དུ་གྱུར། གོང་ས་མཆོད་ཡོན་གྱི་བྱིན་མཐུས་འདིར་ཡང་ཕུང་ཁམས་
268ལེའུ་བཅུ་བཞི་པ། གདོང་བཤེར་ར་སྤྲོད།
བདེ་ཞིང་བགྱི་བ་མི་དམན་པར་དུས་ཀུན་ཏུ་ཁྱེད་ཉིད་སྙིང་ཁར་འཆང་བཞིན་དུ་
གནས་ལགས། མཚམས་ཞུ། ཉེ་ལམ་དམག་སྒར་ལ་ལས་བྲེལ་ཆེ་བས་ཁྱེད་ཉིད་
ངོས་མཇལ་ཐུབ་མིན་ཁར། དོན་རྩ་ཛ་དྲག་ཆེ་བས་འཕྲིན་ཡིག་འདི་མི་འབུལ་
ཀ་མེད་བྱུང་། དེའང་ལྷ་སྲས་འཇིགས་མེད་གྲགས་པས་བུ་མོ་ཡེ་ཤེས་མཁའ་
འགྲོར་སེམས་རྟེན་དུ་གནང་བའི་བླ་གཡུ་དེ་ནི་ཉེ་ལམ་ས་དབང་ཆེན་མོས་ཕྱིར་
འབུལ་དགོས་པའི་བདའ་འདེད་གནང་གི་འདུག་ཀྱང་། ལོ་ངོ་ཉི་ཤུ་ལྷག་ཙམ་
གྱི་སྔོན་དུ་ང་ལྷོ་ཁ་བྲག་དཀར་རྫོང་ལ་རྫོང་དཔོན་བྱེད་རིང་གཙུག་གཡུ་དེ་ནི་
དུད་ཆུང་བཟའ་ཚོ་གཉིས་ཀྱི་ལག་ཏུ་འདུག་པས། བདག་གི་སྙིང་ནོར་དགའ་མ་
ཁྱེད་ལ་སེམས་རྟེན་དུ་འབུལ་ཆེད་དུ་ཐབས་ཤེས་ཡོད་རྒུས་ལག་ཏུ་སོན་ཐབས་
བྱས་ཀྱང་འབད་པ་སྟོང་ཟད་དུ་སོང་ནས་རེ་འབྲས་མ་ཐོབ་མོད། ངེད་གཉིས་
ནི་ལས་སྨོན་ཟབ་མོས་མཚམས་སྦྱར་བའི་མཛའ་གཅུགས་ཀྱི་མཉེས་གཤིན་ཡིན་
པས། ཚེ་རབས་སྔ་མ་ནས་བསགས་པའི་ཚོགས་དང་བསོད་ནམས་ཀྱི་མཐུ་ལས་
ངོ་མཚར་ཅན་གྱི་གཡུ་དེ་ནི་ད་ལན་ལག་ཏུ་ཐེབས་པ་ལ་དགའ་སྤྲོ་ཤིན་ཏུ་ཆེ་ཞིང་།
ཁྱེད་ཀྱིས་ནི་དུས་དང་རྣམ་པ་ཀུན་ཏུ་རང་ཉིད་ཀྱི་ཁྱོ་བོ་ཚོང་དཔོན་དགྲ་ལྷ་ལས་
ཀྱང་བདག་ལ་བརྩེ་བ་དང་སེམས་ཁུར་ཆེ་བ་སོགས་བཅོས་མིན་གྱི་དུང་སེམས་
དམ་པོར་བཅིངས་པ་མ་ཟད། བདག་གི་འདོད་པའི་རེ་འབྲས་རྟག་ཏུ་སྐོང་བར་
བགྱིས་ཏེ། སྲོལ་དང་མཐུན་པའི་འཇིག་རྟེན་མཐུན་འཇུག་གི་བག་མར་བླངས་
ཏེ་གཉེན་དུ་བསྒྲིགས་པའི་ཆུང་མས་ཀྱང་དེ་ལྟ་བུའི་དགའ་ཞེན་བྱེད་དཀའ་བས།
བདག་གི་བརྩེ་སེམས་མཚོན་བྱེད་དུ་འགྲན་ཟླ་བྲལ་བའི་བླ་གཡུ་འདི་དེ་རིང་ཁྱེད་
ཀྱི་སེམས་རྟེན་དུ་ཕུལ་བ་ཡིན། བུ་མོ་ཡེ་ཤེས་མཁའ་འགྲོའི་འགྲམ་ནས་བཞེས་
ཏེ་ཁྱེད་ཀྱི་རེག་འཇམ་བྲང་ཁའི་སྙིང་ཁམས་ཀྱི་གནས་ཕྱོགས་སུ་ཇི་སྲིད་བར་
འདོགས་པར་མཛོད་ཅིག བླ་གཡུའི་སྒྲིལ་རྫས་སྟོང་པ་དེ་དཔལ་ལྡན་ལ་བསྐུར་
269གཙུག་གཡུ།  ི་ལ་
ནས་འཕྲལ་དུ་སྐྱེལ་བར་གཏོང་གནང་དགོས་ལུགས་གལ་འགངས་ཆེ། ངས་
དཔལ་ལྡན་ལ་རྐུན་ཁག་བཙུགས་ཏེ་ཁྲིམས་མུན་དུ་བཏབ་ན་སླད་ཕྱིན་བླ་གཡུ་
བདའ་འདེད་བྱ་ཡུལ་ཙམ་ཡང་མེད་པར་གྱུར་ཏེ་ཇི་སྲིད་བར་ཁྱེད་ཀྱི་སེམས་རྟེན་
དུ་གནས་རྒྱུ་ལོས་ཡིན། གལ་སྲིད་དཔལ་ལྡན་ཁྲིམས་མུན་དུ་ལྔ་པའི་ལམ་དུ་
སོང་ནའང་། བདག་གིས་ཁྱེད་ལ་གཡོག་ཚབ་དེ་བས་ལེགས་པ་ཞིག་འཕྲལ་དུ་
འབུལ་འཐུས་ཆོག་པ་དགོངས་འཇགས་དང་……”
ཞེས་ཕྱག་མཛོད་ཀྱིས་ཀློག་པའི་མུ་ལ་གློ་བུར་དུ་ས་དབང་ཆེན་མོ་རབ་ཏུ་
ཁྲོས་ཏེ་ལྕོག་ཙེའི་ཐོག་ཏུ་ཁུ་ཚུར་བརྡབས་ནས་སྐད་ཀྱི་ང་རོ་དྲག་པོས་“མི་དཔོན་
ཁྱོད་ནི་ཁྲིམས་ཀྱི་བྱེད་པོ་ཡིན་པས་དྲང་ཚུགས་ཁྲིམས་ཀྱི་ཁ་ལོ་བསྒྱུར་ཏེ་ངའི་བུ་
འཇིགས་མེད་གྲགས་པའི་བླ་གཡུ་ལག་ཏུ་སོན་ངེས་ལ་ཡིད་ཆེས་བློས་འགེལ་བྱས་
ཀྱང་། ཚུལ་འདི་ལ་བལྟས་ན་ཁྱོད་ཀྱིས་ཉེས་མེད་ཀྱི་མི་ཞིག་བཙོན་དུ་བཅུག་སྟེ་
ཁྲིམས་ཀྱི་ཆད་པ་བཅད་ནས་འདི་ཕྱིའི་མཚམས་སུ་བསྐྱལ་བ་དང་། ཆོམ་རྐུན་
དངོས་ལ་ངན་རྒྱབ་བྱས་འདུག་པས་བགྱིད་ལུགས་འདི་ལྟ་བུའི་ཁྲིམས་དཔོན་
གྱིས་གཞུང་སའི་སྲིད་ཁྲིམས་ཀྱི་བྱེད་པོའི་གནས་བབ་འཛིན་པ་ནི་དགོད་རེ་བྲོ།
ཁྱོད་ཀྱིས་ཉེས་པ་སྤུ་ཙམ་མེད་པའི་དཔལ་ལྡན་ལ་ཆད་པ་དྲག་པོ་བཅད་དེ་ཁོའི་
སྲོག་ཕྲོགས་ ནས་ ཆོམ་ རྐུན་ ངོ་ མ་ དག་ སྦེད་འགེབས་བྱ་ རྩིས་ མིན་ ན་ ཅི་ ཡིན།
ཉེས་མེད་ཀྱི་བཙོན་པ་དཔལ་ལྡན་ད་ལྟ་འཕྲལ་དུ་ བཙོན་ འགྲོལ་ ཐོངས་ ཤིག
གང་ཞིག་ཁྲིམས་མུན་དུ་འཛུད་དགོས་པ་ནི་མཇུག་ཏུ་ཞིབ་དཔྱོད་བྱ་རྒྱུ་ཡིན་”
ཞེས་བཀའ་ཡིས་བཅད་པ་ན། མི་དཔོན་ནི་རང་ཉིད་ཀྱི་ཁེ་དབང་ལོངས་སྤྱོད་
ཤོར་གྱི་དོགས་ནས་ཞེད་སྣང་ཚད་མེད་སྐྱེས་ཏེ་ཞྭ་མོ་ཕུད་ནས་བར་མ་ཆད་པར་
“དགོངས་འགལ་མེད་ པ་ཞུ། དགོངས་འགལ་མེད་པ་ཞུ། མགུལ་གཡུ་རྐུ་
མཁན་དཔལ་ལྡན་རེད་ཅེས་མདའ་དཔོན་གྱིས་གསུང་པ་ལ་ཡིད་ཆེས་བརྟན་པོ་
270ལེའུ་བཅུ་བཞི་པ། གདོང་བཤེར་ར་སྤྲོད།
བྱས་ཏེ། མགུལ་གཡུ་ས་དབང་ཆེན་མོའི་ཕྱག་ཏུ་འབུལ་རྒྱུའི་དངངས་སྐྲག་གིས་
དཔལ་ལྡན་ལ་ཚ་འདྲི་བྱས་པ་ལས། གཞུང་སའི་དམག་གི་ཁ་ལོ་པ་ཞིག་གིས་
འདི་ལྟ་བུའི་མགོ་སྐོར་བཏང་ཡོང་བསམ་པ་ཡེ་ནས་མེད། ས་དབང་ཆེན་མོ་
དགོངས་འགལ་མེད་པ་ཞུ། བདག་གིས་སྔ་འགྱོད་ཕྱི་འདོམས་བྱས་ཏེ་ཅི་གསུང་
བཀའ་སྒྲུབ་ཞུས་ཆོག་པ་ཞུ་”ཞེས་གསིག་གསིག་འདར་བཞིན་པར་སྨྲས། དེ་
ནས་ས་དབང་ཆེན་མོས་མདའ་དཔོན་ལ་ཁ་གཏད་ནས་གདོང་པ་དམར་པོར་
གྱུར་ཏེ་འདི་སྐད་དོ། “མདའ་དཔོན། ད་བར་ངས་ཁྱོད་ནི་ཤེས་བྱ་དང་ལྡན་
པའི་གཞུང་ཞབས་གཞོན་གྲས་ཤིག་ཡིན་པར་སེམས་ཏེ་རེ་བ་དང་མཐོང་གང་ཆེ་
བྱས་ཀྱང་། ཁྱོད་ནི་མི་ངན་གྱི་ཁོག་པ་གཡོ་སྒྱུས་ཁེངས། དུང་དཀར་གྱི་ཁོག་པ་
འབུ་ཡིས་ཁེངས་ཞེས་པ་ལྟར། ལྐོག་ཏུ་བྱ་ངན་འདི་ལྟ་བུ་བརྩམས་ནས་ངེད་ལ་
མགོ་སྐོར་བཏང་བ་དང་། བུ་འཇིགས་མེད་གྲགས་པའི་བླ་གཡུ་བརྐུ་འཁྱེར་བྱས་
པས་མ་ཚད། རང་ཉིད་ཀྱི་ཉེས་སྤྱོད་སྦེད་འགེབས་བྱེད་པའི་ཆེད་དུ་ཉེས་མེད་
ཀྱི་མི་ཞིག་གི་སྲོག་འཕྲོག་པ་ལ་ཇི་མི་སྙམ་པ། ཡ་ང་སྙིང་རྗེ་སྤུ་ཙམ་མེད་པའི་
བདུད་ཀྱི་སྤྱོད་པ་དང་གཉིས་སུ་མེད་པ་ཁྱོད་ནི་གཞུང་སའི་དམག་གི་ཁ་ལོ་པར་
བསྐོ་བཞག་བྱས་ཀྱང་། མི་ངན་ལ་དབང་སྤྲད་ན། བསྟན་པ་འགོ་ནས་བཤིག་
ཅེས་པ་ལྟར་སྤྱི་འབངས་ཕལ་པ་ཞིག་གིས་ཀྱང་དྲན་པར་མི་བཏུབ་པའི་བྱ་བ་
ངན་པ་འདི་འདྲ་ཞིག་ཁྱོད་ཀྱིས་དངོས་སུ་བསྒྲུབས། ངོ་ཚ་ཁྲེལ་གཞུང་དང་བྲལ་
ཞིང་འབངས་མི་སེར་ལ་མནར་གཅོད་བརྡབ་གསིག་གཏོང་མཁན་མི་ངན་ཁྱོད་
འདྲ་བ་ཞིག་གཞུང་ཞབས་ཀྱི་ཁོངས་སུ་གནས་པ་ཙམ་གྱིས་གཞུང་ས་དགའ་ལྡན་
ཕོ་བྲང་པའི་ཞབས་འདྲེན་ཞུ་རྒྱུ་ཁོ་ན་ལས་མ་འདས་གཤིས། ཁྱོད་ལ་ཁྲིམས་ཀྱི་
ཆད་པ་མ་བཅད་ན་སུ་ལ་གཅོད་” ཅེས་རབ་ཏུ་ཁྲོ་བའི་བཞིན་མདངས་དམར་
པོར་གྱུར་ཅིང་། ལྕོག་ཙེར་ཁུ་ཚུར་རྡེག་བཞིན་དུ་མགྲིན་པའི་ངག་ཀྱང་འཛེར་
271གཙུག་གཡུ།
འཛེར་པོར་གཤེ་ཞིང་བསྡིགས་པ་ན། མདའ་དཔོན་ནི་འཇིགས་སྐྲག་ཆེན་པོ་
སྐྱེས་ཏེ་བླ་གྱར་བ་ལྟ་བུར་གྱུར་ནའང་། ད་དུང་རིག་པ་བསྒྲིམས་ཏེ་ག་ལེར་ཡར་
ལངས་ ནས་ གོམ་ སྟབས་ ཁྱར་ ཁྱོར་ གྱིས་ ས་ དབང་ ཆེ་ མོའི་ མདུན་ དུ་ སོང་ སྟེ་
དགོངས་དག་ཐུགས་བདེན་ཞུ་རྩིས་བྱེད་པའི་མཚམས་སུ། ས་དབང་ནི་ཁོང་
ཁྲོའི་མེ་ལྕེ་རབ་ ཏུ་འབར་བའི་སྐབས་ཡིན་པས་མདའ་དཔོན་གྱི་སྐད་ཆ་ཉན་
འདོད་ག་ལ་ཡོད། ལྕོག་ཙེར་ཁུ་ཚུར་ཤུགས་ཀྱིས་བརྡབས་ནས་ སྐད་ གསང་
མཐོན་པོས་“མདའ་དཔོན། ངའི་བླ་གཡུ་ཁྱེར་ཤོག་”ཅེས་བཀའ་བཏང་བས།
མདའ་དཔོན་ནི་དངངས་ནས་བླ་གྱར་བ་ལྟར་མིག་ཀྱང་སྐྱ་ལོག་ལོག་ཏུ་བལྟས་
ནས་གློ་བུར་དུ་རྩ་བ་ཆད་པའི་སྡོང་རྒན་བཞིན་ས་ཐོག་ཏུ་འགྱེལ་ལོ།
དེའི་ཚེ་གཟིམ་སྦུག་གི་སྒོ་ཡོལ་རྒྱབ་ཏུ་ཡིབས་ནས་རྣམ་ཀུན་དང་མི་འདྲ་
བའི་དམིགས་བསལ་གྱི་ལྷན་འཛོམས་འདིའི་ཐོག་གི་གླེང་མོལ་ལ་ཡིད་གཟབ་
ཀྱིས་རྣ་བ་ཉན་བཞིན་ཡོད་པའི་ལྷ་ལྕམ་གྱིས་རང་གི་གཅེན་པོ་ས་ཐོག་ཏུ་འགྱེལ་
བ་རྟོགས་འཕྲལ་སྒོ་ཡོལ་གྱི་རྒྱབ་ནས་འཚབ་འཚུབ་ཀྱིས་ཐོན་ཏེ་མདའ་དཔོན་
ཡར་བསླངས་ནས་གདན་ཐོག་ཏུ་བཞག ཨ་ཅག་གསལ་སྒྲོན་ལགས་ནས་ཚུལ་
འདི་རྣམས་མཐོང་སྟེ་ཞེད་སྣང་གིས་ས་དབང་ཆེན་མོའི་གདོང་ལ་བལྟས་པས་
མིག་གཉིས་འབུར་ཚུགས་སུ་རང་ལ་ལྟ་བཞིན་ཡོད་པ་མཐོང་བས་སྡོད་ཚུགས་
མེད་པར་ཡར་ལངས་ཏེ་ས་དབང་ཆེན་མོའི་མདུན་དུ་ཕྱིན་ནས་བརྐྱངས་ཕྱག་
གཏོང་བཞིན་དུ་འདི་སྐད་གསོལ་ལོ། “སྐུ་ངོ་ཆེན་མོས་མཁྱེན། སྐུ་ངོ་མདའ་
དཔོན་གྱི་ཕྱག་བྲིས་འདི་ལག་འབྱོར་བྱུང་བ་དང་སྤྱོད་ཚུལ་འདི་ནི་མ་རབས་ཐ་
ཤལ་གྱི་ངན་སྤྱོད་ཡིན་པ་གསལ་པོར་རྟོགས་ཏེ་དེ་ལྟར་བྱེད་འདོད་ཡེ་ནས་མ་
བྱུང་ཡང་། རེ་ཞིག་ཐུགས་འདོད་དང་མ་བསྟུན་ན་དགོངས་པ་འགལ་བར་
དོགས་ནས་གནས་སྐབས་དེ་ལྟར་མི་བྱེད་ཀ་མེད་བྱུང་མོད། འོན་ཀྱང་ཉིན་ཤས་
272ལེའུ་བཅུ་བཞི་པ། གདོང་བཤེར་ར་སྤྲོད།
ཤིག་ནས་མགུལ་གཡུ་ས་དབང་ཆེན་མོར་ཕྱིར་འབུལ་ཞུ་རྩིས་རང་ཡོད་པ་ལས།
ལྐོག་ཏུ་ བདག་ འཛིན་བྱེད་རྩིས་རྩ་བ་ནས་མེད་པས་ སྐུ་ ངོ་ ས་ དབང་ ཆེན་ མོ་
ཐུགས་དགོངས་དྭངས་བ་ཞུ་རྒྱུ་དང༌། ང་ཡི་རྣམ་པར་དག་པའི་སེམས་ལ་ལྷད་
སྤུ་ཙམ་མེད་པས་བྱ་བ་འདི་ལྟ་བུ་རྩོམ་མཁན་ནི་གདོན་གྱིས་བརླམས་པའི་སྐུ་ངོ་
མདའ་དཔོན་རང་ཡིན་པ་ལས། ང་ལ་ལེ་ཐོགས་གཏན་ནས་མེད་པས་སྐུ་ངོ་ས་
དབང་ཆེན་མོས་ཡ་ང་སྙིང་རྗེར་གཟིགས་ཏེ་ཁྱེད་ཀྱི་ཐུགས་རྗེའི་སྐྱབས་འོག་ནས་
ནམ་ཡང་ མི་ འདོར་ བ་ མཁྱེན་” ཞེས་ སྨྲས་ ཏེ་ ཡར་ལངས་ ནས་ལུས་ པོས་རྐྱེན་
འགྱུར་ཞིག་བྱས་ཏེ་སླར་ཡང་འདི་སྐད་གསོལ་ལོ། “སྐུ་ངོ་མདའ་དཔོན་ནི་རྣམ་
ཀུན་ནས་ཀུ་རེ་ལ་མཉེས་པའི་ཐོག་ལ་ཕྱག་བྲིས་ཡིག་རྩལ་ཆེ་བས་རང་ཉིད་ཀྱི་
ཆུང་མར་བསྐུར་བའི་འཕྲིན་ཡིག་ལྟ་བུ་ཞིག་བྲིས་གནང་འདུག་ཀྱང་། ང་གཉིས་
དབར་ལ་ལས་རྒྱུ་འབྲས་མེད་པའི་ཚུལ་མིན་གྱི་འབྲེལ་བ་གང་ཡང་མེད། དེའི་
ཐད་ལ་སྐུ་ངོ་ཆེན་མོ་ཐུགས་དགོངས་མ་དྭངས་ན་ཚོང་དཔོན་དགྲ་ལྷ་འདི་རང་
དུ་བཞུགས་ཡོད་པས་བཀའ་འདྲི་གནང་རོགས་གནང་”ཞེས་དང་། ཡང་ཚོང་
དཔོན་ལ་ཁ་གཏད་དེ་“ཚོང་དཔོན་ལགས། ཁྱོད་རང་གསུངས་དང་། ད་ཁྱེད་
རང་གསུངས་དང་" ཞེས་ངོ་ནག་བསྡུས་ཏེ་སྨྲས། མདའ་དཔོན་གྱིས་གསལ་
སྒྲོན་ལགས་ལ་བཏང་བའི་ཡི་གེའི་ནང་དུ་ཁོ་གཉིས་ཀྱི་འབྲེལ་བ་ནི་སྤྱིར་བཏང་
མ་ཡིན་པར། བཟའ་ཚོ་ལས་ཀྱང་ལྷག་པའི་འབྲེལ་བ་ཞིག་བྱུང་ཟིན་པ་ཚོང་
དཔོན་གྱིས་གསལ་པོར་རྟོགས་ནས་ཁོང་ཁྲོའི་རྦ་ཀློང་འཁྲུགས་ཏེ་གསིག་གསིག་
ཏུ་འདར་ནས་ཨ་ཅག་གསལ་སྒྲོན་ལགས་ཀྱི་སྐྲ་ནས་བསྡུས་ཏེ་རྡུང་བར་འདོད་
ཀྱང་རང་ཉིད་ནི་ད་བར་མགོ་ལ་ཁོག་མ་གཡོགས་པ་ལྟར་གོ་མེད་ཚོར་མེད་དུ་
གནས་པས། ཚུལ་འདི་རྣམས་གཞན་གྱིས་རྟོགས་པར་གྱུར་ན་ཚོང་དཔོན་དགྲ་
ལྷ་ནི་རང་གི་ཆུང་མ་ཡང་གླགས་མི་རྙེད་པའི་སྐྱེ་བོ་ནུས་མེད་ཅིག་ཏུ་མཐོང་སྟེ་
273གཙུག་གཡུ།
ཀུན་གྱིས་སྨོད་པར་བྱེད་པ་དང་། འཕྱ་བར་བྱེད་པར་དོགས་ནས་གླེན་པས་སེ་
པན་ཟོས་པ་ལྟར་ཁོག་པར་མེ་འབར་ཡང་ཁ་ནས་དུ་བ་འདོན་མི་ཐུབ་པ་བཞིན་
ག་ཤོད་འདི་ཤོད་མེད་པར་“ལགས། ལགས་”ཞེས་ས་དབང་ཆེན་མོའི་གདོང་
ལ་ལྟ་ཙམ་དང་། གསལ་སྒྲོན་ལགས་ཀྱི་གདོང་ལ་ལྟ་ཙམ་བྱས་ཏེ་བསྡད་པ་ན།
མཚམས་འདིར་མི་དཔོན་དང་གསལ་སྒྲོན་ལགས་གཉིས་ ས་དབང་ཆེན་མོའི་
མདུན་དུ་ལག་པ་གཉིས་པུས་མོའི་ཐོག་ཏུ་བཞག་ནས་མགོ་སྒུར་སྒུར་བྱས་ཏེ་
གནས་པ་དང་། མདའ་དཔོན་ནི་གདན་ཐོག་ཏུ་འགྱེལ་ནས་དབུགས་ལྷེམ་ལྷེམ་
བྱེད་བཞིན་ཡོད་པ་བཅས་ཀྱི་ཚུལ་འདི་རྣམས་དཔལ་ལྡན་གྱིས་མཐོང་བ་ན་སྐད་
གསངས་མཐོན་པོས་ “སྐུ་ ངོ་ས་དབང་ཆེན་མོ། འཕྲིན་ཡིག་ད་དུང་ མཇུག་
རྫོགས་མ་སོང་བས་གསན་དུ་གསོལ་”ཞེས་གུས་ཞབས་དང་ལྡན་པར་སྨྲས། ས་
དབང་ཆེན་མོ་གློ་བུར་དུ་གཉིད་སད་པ་ལྟར་ཧད་ཀྱིས་ཕྱག་མཛོད་ལ་བལྟས་ཏེ་
ང་ཆེ་
“ཕྱག་མཛོད་ལགས། མི་ངན་འདི་ཚོས་ད་དུང་བྱ་བ་ངན་པ་གང་བྱས་མིན་སུས་
ཤེས། ཀློགས་ཤིག མུ་ མཐུད་ དེ་ ཀློགས་ ཤིག་” ཅེས་བཀའ་བཏང་། ། ཕྱག་
མཛོད་ཀྱིས་འཕྲིན་ཡིག་གི་འཕྲོ་རྣམས་གཤམ་གསལ་ལྟར་བཀླགས་སོ།
“……ངའི་སྙིང་གི་ཟེའུ་འབྲུ་ཁྱེད་ལ་ད་དུང་གལ་འགངས་ཧ་ཅང་
ཞིང་ཛ་དྲག་གི་དོན་རྩ་ཞིག་ཞུ་རྒྱུ་ཡོད་པས་ད་ལན་ཁྱེད་ཀྱིས་ངས་ཞུས་པར་ངེས་
པར་དུ་གསན་པར་ཞུ། ངས་གཡོག་པོ་དང་། བཞོན་རྟ་ཁལ་དྲེལ། དེ་བཞིན་
ལམ་རྒྱགས་ལ་སོགས་པ་ཡོངས་རྫོགས་བསྡོགས་ཟིན་པས། ང་གཉིས་ཀྱི་བུ་མོ་ཡེ་
ཤེས་མཁའ་འགྲོ་ལགས་སང་ཉིན་སྔ་པོ་ནས་བསུ་བར་གཏོང་གི་ཡིན། བུ་མོ་
གཞིས་རྩེར་བཏང་སྟེ་ངའི་གཅུང་པོའི་འགྲམ་དུ་ལོ་ཤས་མ་བཞག་ན། ང་གཉིས་
ཕ་མ་གཉིས་ཀྱང་ངན་སོང་དུ་འགྲོ་རྒྱུ་གོར་མ་ཆག གང་ལགས་ཤེ་ན། ཁྱེད་
ཀྱིས་མཁྱེན་གསལ་ལྟར་བུ་མོ་ཡེ་ཤེས་མཁའ་འགྲོའི་བཀྲུས་ཀྱིས་མ་དག་པའི་ཕ་ནི་
274ལེའུ་བཅུ་བཞི་པ། གདོང་བཤེར་ར་སྤྲོད།
བདག་ཡིན་ཅིང་། ངེད་གཉིས་ནི་ཚེ་རབས་སྔ་མའི་ལས་སྨོན་ཟབ་མོས་མཚམས་
སྦྱར་ཞིང་། ཚེ་འདིར་མཐའ་ཅིག་ཏུ་མཛའ་བའི་བརྩེ་དུང་གི་ལྗོན་པར་བཏགས་
པའི་ལེགས་སྨིན་གྱི་འབྲས་བུར་བུ་མོ་འདི་བྱུང་བ་དང་། ཉེ་ལམ་ལྷ་སྲས་ནི་ལས་
ངན་ཤུགས་ཀྱིས་བདས་པའི་ཕྱེ་མ་ལེབ་ཇི་བཞིན་དུ་མེ་ལྕེའི་དབལ་དུ་དངངས་
འཚབ་ཀྱིས་ལྕེབས་པར་རིངས་པ་ལྟར། ངེད་ཅག་གི་བུ་མོ་ཡེ་ཤེས་མཁའ་འགྲོར་
ལུས་ངག་ཡིད་གསུམ་གྱིས་དགའ་བར་བྱེད། མགུ་བར་བྱེད། མཐའ་ན་ཡབ་
ཡུམ་གྱི་བཀའ་བཅད་དྲག་པོ་ལའང་ཇི་མི་སྙམ་པར་རང་གི་བླ་གཡུ་འགྲན་ཟླ་
བྲལ་བ་ དེ་ ཡང་ བུ་ མོར་ སེམས་རྟེན་དུ་ སྤྲོད་པར་བྱེད་པའི་ཚུལ་ལ་བལྟས་ཚེ།
ནམ་ཞིག་བུ་མོ་ཡེ་ཤེས་མཁའ་འགྲོ་ལུས་སྦྲུམ་པར་གྱུར་ན། ལྷ་སྲས་འཇིགས་
མེད་གྲགས་པ་ནི་དོན་དངོས་ལ་ས་དབང་ཆེན་མོའི་རིགས་ཀྱི་མྱུ་གུ་མ་ཡིན་པར་
ཁྱེད་ཀྱི་གཡོག་མོ་གཡུ་སྒྲོན་གྱི་བུ་རང་ཡིན་ལ། དེའི་ཕ་ཡང་བདག་རང་ཡིན།
སྐབས་དེར་བདག་གི་གཅུང་མོར་རིགས་རྒྱུད་སྤེལ་བའི་འབྱུང་བ་དང་མི་ལྡན་
པས་མངལ་དུ་བུ་མ་ཆགས་པའི་རྐྱེན་གྱིས་གཅུང་མོའི་སྐུ་ཚེའི་མཐའ་འབྲས་ངན་
པར་བསམས་ཏེ་བདག་གི་བུ་འཇིགས་མེད་གྲགས་པ་འདི་བྲག་དཀར་རྫོང་དུ་ལྷ་
ལྕམ་ལ་འཁྲུངས་ཁུལ་གྱིས་ལྷ་སར་དྲངས་པ་ཞིག་ཡིན། ད་ཀོ་ལྷ་སྲས་འཇིགས་
མེད་གྲགས་པ་དང་བུ་མོ་ཡེ་ཤེས་མཁའ་འགྲོ་གཉིས་ལྷན་དུ་སྡེབ་པར་གྱུར་ཚེ།
ངེད་གཉིས་ངན་སོང་དུ་མི་འགྲོ་བ་ག་ལ་སྲིད། ད་བར་བདག་ནི་ཡིད་གནོངས་
ཏེ་ཁྱེད་ལ་ཁ་གསལ་ཤོད་པར་མ་སྤོབས་ཀྱང་། ད་ཆ་དེ་མུར་རང་གར་འཇོག་
ཐབས་བྲལ་བས་དཔྲལ་ལྤགས་མཐུག་པོས་ཁྱེད་ལ་མི་ཤོད་ཐབས་མེད་ཀྱིས་ཡིག་
ཐོག་ནས་འདི་སྐད་སོང་བས། བུ་མོ་སང་ཉིན་དུས་ཐོག་ངེས་གཏོང་ཡོད་པ་
དགོངས་འཇགས་དང་། སླད་མར་ཡང་དལ་རྟེན་སྐུ་ལ་འཕྲོད་བཞེས་ལྷོད་མེད་
ཐོག་ཡིད་ ཀྱི་རྨ་བྱའི་འདོད་དོན་སེལ་ཕྱིར་སྙན་འཇེབས་དབྱར་རྔའི་སྒྲ་དང་
275གཙུག་གཡུ།
མཚུངས་པར་ཁྱེད་ ཉིད་ ཡང་ ནས་ ཡང་ དུ་ འདི་ཕྱོགས་ ཕེབས་ གནང་ ཡོད་ པ་
མཁྱེན།
ཁྱེད་ཀྱི་གསང་གྲོགས་མདའ་དཔོན་ནས་ད་ལྟ་ཕུལ།
99
ཞེས་བཀླགས་ཏེ་ཕྱག་མཛོད་ཀྱང་ཧ་ལས་ནས་ གཡས་ གཡོན་དུ་ བལྟས་
པས། མདའ་དཔོན་ནི་བརྒྱལ་ནས་ཧྲེང་པོར་གྱུར་ཏེ་ཁ་ནས་ལྦུ་བ་སོབ་ སོབ་
བྱེད་བཞིན་གདན་ཐོག་ཏུ་འགྱེལ་ནས་ཡོད་པའི་འགྲམ་དུ། ཚོང་དཔོན་དགྲ་ལྷ་
དབུགས་ཀྱང་གཏོང་མི་ཐུབ་པར་ཁྲ་མར་བསྙེས་བཅས་ཏེ་མིག་གཉིས་ཆེ་ཆེར་
གདངས་ནས་གཡོ་བ་མེད་པར་ཐོག་ལ་ལྟ་བཞིན་གནས་པ་དང་། དེའི་གཡས་
ན་གསལ་སྒྲོན་ལགས་ནི་རང་གི་གཡོ་འཁྲུལ་གྱི་ངན་སྤྱོད་དང་སྐྱོན་མཚང་མ་ལུས་
དམར་རྗེན་དུ་ཐོན་པས་སྐད་ཤུགས་ཆེན་པོས་ངུ་བར་བྱེད། ས་དབང་ཆེན་མོ་
ནི་འཕྲིན་ཡིག་བཀླགས་ཟིན་མཚམས་སུ་ཐོག་མར་ལག་པ་གཉིས་ལྕོག་ཙེའི་ཐོག་
ཏུ་བཞག་སྟེ་མིག་གཉིས་འབུར་ཚུགས་སུ་ཅེ་རེར་བལྟས་ནས་བསྡད་ཡོད་པ་ལས་
གློ་བུར་དུ་གཉིད་ལས་སད་པ་ལྟར་ལྕོག་ཙེའི་ཐོག་ཏུ་ཁུ་ཚུར་བཏབ་སྟེ་ང་རོ་དྲག་
པོས་“ལྟས་ངན་ཁྱོད་ཚོས་ངའི་མིག་གི་མདུན་དུ་བསམ་བརྗོད་ལས་འདས་པའི་
ཉེས་སྤྱོད་འདི་ལྟ་བུ་སྤེལ་བར་བྱེད་པ་ན། འབངས་མི་སེར་ལ་བརྡབ་གསིག་
ཚད་ལས་འདས་པ་གཏོང་གི་ཡོད་པ་ནི་ལྟ་ཅི་སྨོས། ཁྲིམས་མེད་ལུགས་མེད་ཀྱི་
ཉེས་སྤྱོད་འདི་ལྟ་བུ་རང་དགར་རྒྱ་ཡན་དུ་བཏང་ན་གཞུང་ས་དགའ་ལྡན་ཕོ་
བྲང་གི་བརྟན་སྲིད་རླུང་ལ་བསྐུར་ངེས་ཡིན་པས། ཁྱོད་ཚོ་གཞུང་སའི་ཁྲིམས་
ཆད་དྲག་པོས་ཚར་གཅོད་བྱེད་ངེས་ཡིན་”"ཞེས་ངར་ཤུགས་ཆེན་པོས་བཤད་པ་
དང་ཆབས་ཅིག་མཆི་མ་ཡང་ལྷུང་ལྷུང་དུ་འབབ། དེ་ནས་ཡུད་ཙམ་རིང་མིག་
གཉིས་གྱེན་དུ་བལྟས་ནས་ཅི་ཡང་མི་སྨྲ་བར་གནས། གློ་བུར་དུ་སླར་ཡང་སྐད་
གསང་མཐོན་པོས་“དཀོན་ཅོག་གིས་མཁྱེན། སྙིང་ནོར་བུ་འཇིགས་མེད་གྲགས་
276ལེའུ་བཅུ་བཞི་པ། གདོང་བཤེར་ར་སྤྲོད།
པ་དེ་ངའི་རིགས་ཀྱི་མྱུ་གུ་མིན་ན་ངའི་རྒྱུད་འཛིན་སུས་བྱེད་དམ། ཚུལ་འདི་
རྣམས་གོང་ས་ཐམས་ཅད་མཁྱེན་པ་དང་། སེར་སྐྱ་དཔོན་རིགས་འབངས་དང་
བཅས་པས་རྟོགས་པར་གྱུར་ན་གདོང་ཇི་ལྟར་སྟོན་ནུས་སམ། དཀོན་ཅོག་གིས་
མཁྱེན་”ཞེས་བོས་ཏེ་གན་རྐྱེལ་དུ་འགྱེལ་ཞིང་། ལུས་པོ་ཡོངས་རྫོགས་གསིག་
གསིག་ཏུ་འདར་ལ། དབུགས་དྲག་ཏུ་བརྡབས་ནས་མིག་སྐྱ་ལོག་ལོག་ཏུ་ལྟ་བར་
བྱེད་པས། ལྷ་ལྕམ་གྱིས་ས་དབང་གི་རླུང་ནད་དྲག་པོ་དེ་ལང་ཡོང་བ་ཚོར་ཏེ་
ཤིན་ཏུ་སྐྲག་ནས་མཆི་མ་གཏོང་བཞིན་ངུད་མོའི་སྒྲ་དང་བཅས་“སྐུ་ངོ་། དེ་
འདྲ་མ་གནང་། གནས་ཚུལ་འདི་རྣམས་འདིར་ཡོད་པའི་མི་ཁ་ཤས་ལས་གཞན་
གྱིས་གཏན་ནས་མི་ཤེས་པར་བརྟེན་ང་ཚོས་གསང་བ་མི་ཤོར་བ་བྱས་ཆོག སྐུ་
ངོ་འདི་འདྲ་མ་གནང་དང་”ཞེས་འདར་སྐད་ཤིག་ཤིག་ངང་བཤད་དེ་ས་དབང་
གི་སྐེ་ལ་འཐམས་པ་དང༌། ཕྱག་མཛོད་ཀྱིས་བསངས་ཕོར་ཁྱེར་ནས་རླུང་བདུག་
བདུགས་པར་བྱེད་པ་མ་ཟད། ཞབས་ཕྱི་དང་ཞལ་ཏ་མ་རྣམས་སྐད་བཏང་སྟེ་
ལ་ལ་རླུང་གསང་བཀག་ཏུ་འཇུག་པ་དང༌། ལ་ལ་ནི་བླ་མ་དང་སྨན་པ་གདན་
འདྲེན་པར་མངགས་པ་སོགས་བྱས་ནས་ངུ་སྐད་ཀྱི་ཁྲོད་དུ་ཟང་ཟིང་བྱེད་པའི་
སྐབས་སུ། བུ་མོ་བདེ་སྐྱིད་ཀྱིས་སྤྱང་གྲུང་དོད་པོས་དཔལ་ལྡན་གྱི་ཕྱུ་པ་ནས་
འཐེན་ཏེ་ “ད་ང་གཉིས་ལོག་ན་དགའ་བ་འདུག་” ཅེས་ལབས་པས། དཔལ་
ལྡན་གྱིས་“མདའ་དཔོན་ལ་ཁྲིམས་ཀྱི་ཆད་པ་དྲག་པོ་གཅོད་པ་དེ་མ་མཐོང་ན་བློ་
ཚིམས་པ་མི་འདུག་” ཅེས་མུ་མཐུད་དེ་ལངས་ནས་བསྡད་པ་ན། བདེ་སྐྱིད་ལ་
དངངས་འཚབ་ཆེན་པོ་སྐྱེས་ཏེ་“དཔལ་ལྡན། ད་ང་གཉིས་མ་ཕྱིན་ན་རང་སླར་
ཡང་བཙོན་དུ་འཇུག་པའི་ཉེན་ཁ་ཡོད། ལྟད་མོ་རྒྱང་ནས་བལྟས་ཆོག་གི་རེད།
ད་འགྲོ་”ཟེར་ནས་ལག་ངར་ནས་བཟུང་སྟེ་ཕྱི་རོལ་དུ་ཁྲིད་དེ་བྲོས་སོ། །
277པ 1:|:ཀུན པར པན ན
ལྟ། སུ
1:|:ཀའི
L? TB S}
p
ལེའུ་བཅོ་ལྔ་པ།
སྔར་ལམ་དུ་རང་ལོག
ས་དབང་ ཆེན་ མོའི་ གཟིམ་ ཤག་ནས་ ཐོན་ པའི་རྗེས་ སུ་ བདེ་ སྐྱིད་ ཀྱིས་
དཔལ་ལྡན་བསྐྱོར་ཏེ་ཚོང་དཔོན་དགྲ་ལྷའི་ནང་དུ་མ་ཁྲིད་པར་ཐད་ཀར་རང་གི་
གྲོགས་མོ་དབྱངས་སྐྱིད་ཅེས་པ་ར་མོ་ཆེ་གཙུག་ལག་ཁང་གི་ཉེ་འགྲམ་དུ་ཁེར་
མར་སྡོད་མཁན་ཞིག་ཡོད་པ་དེའི་ནང་དུ་ཁྲིད། རྩམ་པ་དང་ཇ་མར་ལ་སོགས་
པའི་ཟས་རིགས་བསྐྱལ་ནས་དཔལ་ལྡན་གྱི་བརླ་ཤའི་ཐོག་གི་རྨ་རྣམས་མ་དྲག་
བར་དུ་སེམས་རྩ་འཁོལ་པོའི་ནད་གཡོག་བྱས་པ་དང་། དབྱངས་སྐྱིད་ཀྱིས་ཀྱང་
འཁོས་བབ་ཀྱི་བྱམས་སྐྱོང་དང་ནད་གཡོག་བྱས་པར་བརྟེན། དཔལ་ལྡན་གྱི་
ལུས་པོ་མྱུར་བར་གསོས་ནས་འཕོངས་ཚོས་དང་བརླ་ཤའི་ཐོག་ཏུ་ཇི་སྲིད་བར་
བསུབ་ཏུ་མེད་པའི་རྨ་རྗེས་རྣམས་དྲན་རྟེན་དུ་ལུས་པ་ལས། གཟུགས་གཞི་སྔར་
བཞིན་བདེ་ཐང་དུ་གྱུར་བའི་སྐབས་ཤིག་ན། ཉིན་ཞིག་བདེ་སྐྱིད་ཨར་པོར་འགྲོ་
ས་ནས་ཉིན་དགུང་ལྟོ་ ཆས་ བྱེད་ པའི་སྐབས་དང་བསྟུན་ནས་དཔལ་ལྡན་ གྱི་
འགྲམ་དུ་ཡོང་བའི་དུས་སུ་ཉེ་ལམ་ལུས་ཀྱི་ཤ་ཡང་ཉམས་ནས་ཡ་ཁུང་ཡང་ཅུང་
ཟད་བརྡིབས་ནས་འདུག་ལ། ཨར་ལས་ཀྱི་ངལ་བས་རྐྱེན་པས་རྔུལ་ཆུའི་ཐིགས་
ཕྲེང་རྒྱུག་ཤུལ་འགྲམ་གཞུག་བར་སླེབས་ཡོད་པ་དེ་དཔལ་ལྡན་གྱིས་མཐོང་སྟེ་
278ལེའུ་བཅོ་ལྔ་པ། སྔར་ལམ་དུ་རང་ལོག
སེམས་ཀྱི་གཏིང་ནས་སྙིང་རྗེ་རབ་ཏུ་སྐྱེས་པའི་མཚམས་སུ་བདེ་སྐྱིད་ཀྱིས་སྙིམ་
པའི་ནང་དུ་ཤོག་སྒྲིལ་རྡོག་ཙམ་ཞིག་ཡོད་པ་དེ་ཁ་ཕྱེ་སྟེ། འཛུམ་དམུལ་དམུལ་
གྱིས་སྤྲོ་སྣང་ཆེན་པོས་“དཔལ་ལྡན། ལྟོས་དང་། རང་ལ་བསོད་བདེ་འདུག
དེ་རིང་མར་ཡག་པོ་འདི་འདྲ་ཞིག་འཚོང་མཁན་ཐུག་བྱུང་”ཞེས་སེར་ཤ་དང་
ནི་སེམས་འགུལ་ཆེན་པོ་ཐེབས་ནས་སྣ་ལ་ཟུག་རྔུ་བཏང་སྟེ་འདི་སྐད་སྨྲས་སོ།
འདྲ་བའི་མར་རྡོག་ཙམ་ཞིག་ཉོས་ཡོད་པ་དེ་དཔལ་ལྡན་ལ་བསྟན། དཔལ་ལྡན་
“བདེ་སྐྱིད། ཁྱོད་ཀྱིས་ང་ལ་སྤུན་མཆེད་ལས་ལྷག་པའི་སེམས་ཁུར་བྱས་པ་ལ་ཧ་
ཅང་དགའ་པོ་བྱུང་། ཉིན་ལྟར་ཨར་པོར་ཕྱིན་ནས་དཀའ་བ་སྤྱད་དེ་བྱུང་བའི་
འབྲས་བུ་རྣམས་རང་གིས་ཟ་མ་
་མ་ནུས་པར་ང་ལ་སྟེར་བའི་སྤྱོད་བཟང་ནི་ངས་
ནམ་ཡང་མི་བརྗེད། འོན་ཀྱང་དེང་སྐབས་ཁྱོད་ནི་ཨར་ལས་ངལ་དུབ་ཆེ་བས་
ལུས་ཀྱི་ཤ་ཡང་བྲི་བར་གྱུར་འདུག ད་དུང་ཨ་ཕོ་བཀྲ་ཤིས་གསོ་དགོས་པས་
མར་འདི་ངས་བླངས་ཀྱང་མིད་པར་མི་འགྲོ་ཐག་གཅོད་རེད། ཟླ་བ་གཅིག་ཙམ་
གྱི་རིང་ ལ་ ཁྱོད་ ཀྱིས་ སེམས་ ཁུར་ ཆེན་ པོས་ ནད་ གཡོག་ བྱས་ པ་ བརྒྱུད་ ད་ ནི་
གཟུགས་པོ་ཡོངས་སུ་བསྐྱར་གསོ་ཟིན་པས། ད་དུང་ཁྱོད་ཁག་པོ་ བཟོས་ན་
སེམས་པ་བཟོད་ཐབས་གཏན་ནས་མི་འདུག་ལ། ངའི་དགྲ་ནག་མདའ་དཔོན་
ཁོ་ནི་སྐུ་ངོ་ས་དབང་ཆེན་མོས་བཙོན་འཇུག་དང་འབྲེལ་ཆད་པ་དྲག་པོ་གཅོད་
ངེས་ཡིན་པས་བློ་ཡང་ཚིམས་པར་གྱུར། འོན་ཏེ་ངས་ཨ་ཅག་གསལ་སྒྲོན་ལགས་
དང་མི་དཔོན་སོགས་ལ་ཕོག་ཐུག་ཆེན་པོ་བཏང་བའི་དབང་གིས་མུ་མཐུད་ལྷ་
སར་བསྡད་ན་གནས་བཟོད་བདེ་པོ་མི་ཡོང་བ་གདོན་མི་ཟ། དེར་བརྟེན་སང་
ཉིན་ཞོགས་པ་ལྷ་ས་ནས་ཐོན་ཏེ་ཕ་ཡུལ་དུ་ལོག་རྒྱུར་སེམས་ཐག་བཅད་ཟིན་པ་
ཡིན་”ཞེས་བདེ་སྐྱིད་ལ་ཐུགས་རྗེ་ཆེ་ཞུའི་རྣམ་འགྱུར་དང་བཅས་ཏེ་ཚིག་ཐག་
ཆོད་པོས་སྨྲས་པ་ན། བདེ་སྐྱིད་ཀྱིས་རིམ་བཞིན་མགོ་བོ་སྒུར་སྒུར་བྱས་ནས་
279གཙུག་གཡུ།
ཡུད་ཙམ་རིང་སྨིན་མ་བསྡུས་ཏེ་མནོ་བསམ་བཏང་བའི་རྗེས་སུ། སེམས་ཐག་
ཆོད་པ་ཇི་བཞིན་དུ་དུ་ཞག་གིས་ནག་པོར་གྱུར་བའི་དཔེ་སྒམ་ཞིག་གི་འགྲམ་དུ་
སོང་སྟེ་ལེགས་ཉེས་དང་དགའ་སྐྱོའི་རྣམ་འགྱུར་གང་ཡང་མ་སྟོན་པར་མགོ་སྒུར་
སྒུར་ངང་“ད་དོ་དགོང་སྡོག་ཆས་རྒྱག་རོགས་བྱེད་པར་ཡོང་གི་ཡིན་”ཞེས་སྐད་
ཤུགས་ཆུང་ངུས་ཚིག་རེ་རེ་བཞིན་དལ་བུར་བཤད་དེ་བྲེལ་འཚུབ་ཀྱིས་ཕྱི་རོལ་དུ་
ཐོན།
བདེ་སྐྱིད་ཀྱི་བྱ་སྤྱོད་དང་རྣམ་འགྱུར་དེ་ནི་དུས་རྒྱུན་དང་ཡེ་ནས་མི་འདྲ་
བ་ཞིག་མངོན་ཏེ་བདེ་སྐྱིད་ཀྱི་མཇུག་ཏུ་ཡུད་ཙམ་རིང་བལྟས་ཏེ་བསྡད་ཀྱང་།
སང་ཉིན་ཕ་ཡུལ་དུ་ཐོན་རྒྱུ་ཐག་བཅད་ཟིན་པས་ལྷ་ས་ནས་ཁ་མ་བྲལ་སྔོན་དུ་ད་
དུང་བྱ་རྒྱུ་ལུས་པའི་ལས་ཀ་ ཅི་ཞིག་ཡོད་དམ་སྙམ་ནས་དངངས་འཚབ་ཀྱིས་
བསམ་བློ་བཏང་བ་ན་འདི་སྙམ་དུ་བསམས་སོ། དེ་རིང་ཇོ་བོའི་ཞལ་མཇལ་
བར་སོང་ནས་སྐུ་ཕྱག་མང་ཙམ་ཞིག་འབུལ་དགོས་པ་ནི་ལྟ་ཅི་སྨོས། གཞན་
ཡང་སྐུ་ངོ་ས་དབང་ཆེན་མོ་དེ་ནི་ཉེ་དགའ་ཕྱོགས་ལྷུང་མེད་པར་བཟང་ངན་གྱི་
ཤན་འབྱེད་ མཁས་ ལ་ བདེན་ པའི་ གཞུང་ དྲང་ བ་ ཞིག་འདུག་ པས་ ཉམ་ ཆུང་
བཙོན་པ་བདག་ལྟ་བུ་ཞིག་ཀྱང་བཙོན་གྲོལ་དུ་བཏང་། མདའ་དཔོན་ནི་རང་
གི་སྐུད་པོ་ཡིན་རུང་ཉེས་སྤྱོད་རྣམས་འགེབ་བསུབ་ཡེ་ནས་མི་བྱེད་ཁར། ཉེས་
པར་གཞིགས་པའི་ཁྲིམས་ཀྱི་ཆད་པ་དྲག་པོ་གཅོད་རྒྱུ་བཀས་བཅད་པ་དེས་ངའི་
དགྲ་ཤ་ཡང་ལེན་ཐུབ་པ་བྱུང༌། དེས་ན་ཁོང་ནི་ཤིན་ཏུ་ནས་བཀའ་དྲིན་ཆེ།
ངས་ས་དབང་ཆེན་མོར་ངོ་དཀར་བའི་ཟང་ཟིང་གི་སྐྱེས་ཅི་ཡང་འབུལ་རྒྱུ་མེད་
ཀྱང་ཐུགས་རྗེ་ཆེ་ཞུ་བར་མ་ཕྱིན་ན་ག་ནས་འགྲིགས། དཀོན་ཅོག་དང་དབྱེར་
མེད་དྲང་ཚུགས་ཆེ་བའི་མི་འདི་འདྲ་བ་ཞིག་ནི་སླར་ཡང་འཕྲད་དཀའ་བས།
ཁོང་གི་ཞལ་མཇལ་ཙམ་བྱས་ན་བསོད་ནམས་ཀྱང་འཕེལ་ངེས་རེད་སྙམ་སྟེ་ཐེ་
280ལེའུ་བཅོ་ལྔ་པ། སྔར་ལམ་དུ་རང་ལོག
ཚོམ་མེད་པར་ཕྱིར་ཐོན་ཏེ་གཙུག་ལག་ཁང་དུ་མཆོད་མཇལ་ཞུ་བར་སོང་སྟེ་སྐུ་
བརྙན་རེ་རེ་བཞིན་གྱི་མདུན་དུ་སྨོན་ལམ་འདེབས་པ་དང་། ཇོ་བོའི་སྐུ་མདུན་
དུ་བརྐྱངས་ཕྱག་བརྒྱ་ཐམ་པ་ཕུལ་བའི་རྗེས་སུ་ཇོ་ཁང་ནས་ཐོན་ཏེ་ཐད་ཀར་ས་
དབང་ཆེན་མོའི་གཟིམ་ཤག་ཕྱོགས་སུ་མྱུར་བར་བསྐྱོད་དོ།
གཟིམ་ཤག་གི་གསུམ་ཐོག་ཏུ་སླེབས་སྐབས། ཞབས་ཕྱི་ཁང་དུ་སྐུ་དྲག་གི་
གཡོག་པོས་ཁེངས་ནས་འདུག་པ་མ་ཟད། ཨ་ཅག་གསལ་སྒྲོན་ལགས་ཀྱང་ཞལ་
ཏོག་ཁང་གི་ནང་དུ་ཡར་འགྲོ་མར་འགྲོ་བྱས་ཏེ་བྲེལ་འཚུབ་ཀྱིས་ལས་ཀ་བྱེད་
བཞིན་ཡོད་པ་མཐོང་བས། དཔལ་ལྡན་གྱིས་མགྱོགས་མྱུར་ཞབས་ཕྱི་ཁང་གི་སྒོ་
པང་རྒྱབ་ཏུ་ཡིབས་ནས་བསྡད། སྐུ་ངོ་མི་དཔོན་གྱི་ཞབས་ཕྱི་གཞོན་པ་ཞིག་
ཡོད་པ་དེས་དཔལ་ལྡན་མཐོང་བ་དང་འགྲམ་དུ་ཡོང་ནས་ཞེད་སྣང་ཆེན་པོས་
“དཔལ་ལྡན། རང་ག་རེ་བྱེད་པར་ཡོང་བ་ཡིན་ནམ། དེང་སྐབས་སྣང་རྩེ་ཤག་
གི་སྐོར་བྱ་བས་ག་ས་ག་ལ་ཁྱོད་འཚོལ་གྱི་འདུག་ལ། དེ་རིང་སྐུ་ངོ་མི་དཔོན་དང་
མདའ་དཔོན་སོགས་ཚང་མ་གསོལ་ཚིགས་ལ་ཕེབས་འདུག་པས་ཁྱོད་མཐོང་ན་
ཐར་པར་གཏོང་གི་མ་རེད། མགྱོགས་པོ་བྲོས་རྒྱུགས་”ཞེས་བཤད་པ་ན་བསམ་
ཡུལ་ལས་འདས་པའི་གནས་ཚུལ་འདི་རྣམས་ལ་དཔལ་ལྡན་ ཡིད་ ག་ལ་ཆེས།
ཡིན་ཀྱང་དོགས་ཟོན་མངོན་མེད་ཀྱིས་དངོས་ཡོད་ཀྱི་གནས་ཚུལ་ཇི་ཡིན་རྟོག་
ཞིབ་ཅིག་བྱེད་བསམས་ནས་ཞབས་ཕྱི་ཚོ་གསོལ་ཚིག་འབུལ་བའི་ལས་བྲེལ་གྱིས་
སྣང་བ་མེད་པའི་སྐབས་སུ་ཉིས་ཐོག་གི་ཐོག་ཡངས་ལ་སོང་། གཟིམ་ཆུང་གི་
ཤེལ་ཁྲའི་ཕྱི་ནས་བལྟས་པས་གཟིམ་ཆུང་ནང་དུ་སྒྲོག་ཙེས་ཁེངས་ཤིང༌། སྒྲོག་
ཙེ་རེ་རེའི་མཐའ་འཁོར་དུ་སྐུ་མགྲོན་གྱིས་བསྐོར་ནས་འདུག་པ་ལས། སྒྲོག་ཙེ་
དང་པོའི་ཐོག་ཏུ་ས་དབང་ཆེན་མོ་དང་། དེའི་འགྲམ་དུ་ལྷ་སྲས་འཇིགས་མེད་
གྲགས་པ་བསྡད་འདུག དེ་ནས་རིམ་བཞིན་སྒྲོག་ཙེ་ཁག་ལ་བལྟས་པས་མི་
281གཙུག་གཡུ།
དཔོན་དང་མདའ་དཔོན་ཡང་གསོལ་ཚིགས་ལ་ཡོད་པ་མཐོང་བས་དཔལ་ལྡན་
ནི་རང་གི་མིག་ལའང་ཡིད་མ་ཆེས་པར་ལག་པས་མིག་གཉིས་ཀ་ཕུར་ཕུར་བཏང་
སྟེ་བལྟས་ཀྱང་དེ་རང་ཡིན་པ་མཐོང་ནས་ད་དུང་མུ་མཐུད་དེ་ལྟ་ཞིབ་བྱས་ནས་
བསྡད་པ་ན། མདའ་དཔོན་ནི་དམག་ཆས་ཆ་ཚང་ཞིག་གྱོན་ནས་ཡར་ལངས་ཏེ།
ས་དབང་ཆེན་མོའི་འགྲམ་དུ་སོང་ནས་ལག་པར་ཆང་ཕོར་པ་གང་ཁྱེར་ཏེ་སྐུ་
མགྲོན་ཡོངས་རྫོགས་ལ་ཁ་གཏད་ནས་སྐད་གསང་མཐོན་པོས་འདི་ལྟར་སྨྲས་སོ།
“སྐུ་མགྲོན་རྣམ་པ་ཚོ། ་རིང་ནི་ལྷ་སྲས་འཇིགས་མེད་གྲགས་པ་བསྙུན་གཞི་
གདངས་པའི་རྟེན་འབྲེལ་གྱི་གསོལ་སྟོན་ཡིན། ལྷ་སྲས་འཇིགས་མེད་གྲགས་པ་
ནི་སྐུ་ངོ་ས་དབང་ཆེན་མོའི་རིགས་ཀྱི་མྱུ་གུ་ཁོ་ན་ཉིད་ཡིན་པ་དང་། ཁོང་ནི་
གཟིམ་ཤག་གི་ཤུལ་འཛིན་པ་ཡིན་པ་མ་ཟད། འབངས་འཁོར་གཡོག་གི་མགོ་
འདྲེན་དང་སྐུ་ཉེ་ལྟོས་བཅས་ལ་མགོ་འདོན་འཚོ་སྐྱོང་མཛད་པོ་ཁོ་ན་ཉིད་ཡིན།
ཉེ་ལམ་དཔལ་ལྡན་ཞེས་པའི་རྐུན་མ་རྫབ་ཆེན་ཞིག་གིས་ལྷ་སྲས་ཀྱི་བླ་གཡུ་བརྐུ་
འཁྱེར་གྱིས་བྲོས་བྱོལ་དུ་སོང་འདུག དེང་སྐབས་ང་ཚོས་ཁོ་པ་བཙལ་འཚོལ་
བྱེད་བཞིན་པ་ཡིན། དེས་ན་ལྷ་སྲས་ནི་བར་སྐབས་བསྙུན་གཞིས་མནར་ཏེ་ཧ་
ཅང་ཉེན་ཁའི་མཚམས་སུ་སླེབས་ཀྱང༌། གཟིམ་ཤག་ནས་ཡར་དཀོན་ཅོག་ལ་
མཆོད་འབུལ་དང༌། མར་དབུལ་པོར་སྦྱིན་གཏོང་། བར་དགེ་འདུན་ལ་བསྙེན་
བཀུར། དེ་མིན་གྱི་རིམ་འགྲོ་སོགས་པ་དཀར་ཕྱོགས་ཀྱི་ཆོ་ག་བསམ་གྱིས་མི་
ཁྱབ་པ་བསྒྲུབས་པར་མཛད་ཅིང་། དེ་དང་ཕྱོགས་མཚུངས་སུ་འཕྲོད་བསྟེན་
སྨན་བཅོས་ལྷོད་མེད་ལྷུར་བཞེས་གནང་བ་བཅས་ལ་བརྟེན་ནས་ད་ཆ་བསྙུན་
གཞི་ཡོངས་སུ་གདངས་སྐྱེད་བྱུང་། བཀྲ་ཤིས་པའི་ཉི་མོ་འདིར་ངས་སྐུ་ངོ་ས་
དབང་ཆེན་མོའི་སྐུ་ཚབ་ཞུས་ཏེ་སྐུ་མགྲོན་རྣམ་པ་ལ་མཆོད་ཆང་འདེགས་རྒྱུ་ཡིན་
པས། ལྷན་རྒྱས་ནས་ཞལ་དཀར་ཕྱག་བཞེས་ཀྱིས་མཉེས་དག་གནང་རོགས་
282ལེའུ་བཅོ་ལྔ་པ། སྔར་ལམ་དུ་རང་ལོག
གནང་” ཞེས་ འགྱིང་ ཉམས་ དང་ བཅས་ ཏེ་ གཏམ་བཏང་བ་ན། སྐུ་ མགྲོན་
ཡོངས་རྫོགས་གདན་ལས་ལངས་ནས་དཀར་ཡོལ་བཏེགས་ཏེ་ཆང་བཏུངས་བ་
དང་། ཧ་ཧ་ཧ། ཧེ་ཧེ་ཧེ་ལ་སོགས་པའི་བཞད་གད་ཀྱི་སྒྲས་ཁེངས་པར་གྱུར།
ཚུལ་འདི་རྣམས་མཐོང་བ་ན་དཔལ་ལྡན་ནི་བསམ་ཡུལ་ལས་འདས་ཏེ་ཁོང་ཁྲོའི་
རྦ་རླབས་རབ་ཏུ་གཡོས་ནས་གསིག་གསིག་འདར་ཞིང་། ཡ་སོས་མ་མཆུ་མནན་
ནས་འདི་སྙམ་དུ་བསམས་སོ། མི་ངན་མདའ་དཔོན་ཁོ་ནི་ཁྲིམས་མུན་དུ་ཁྲིམས་
ཀྱི་ཆད་པ་འཁུར་བཞིན་ཡོད་པར་བསམས་ཀྱང་ཁོ་ནི་ད་དུང་འདི་ལྟ་བུའི་ཧམ་
པ་ཚོད་ མེད་ཀྱིས་ གནས་འདུག་ པས་ འདི་ ལྟར་ རྒྱ་ ཡན་ དུ་ བཏང་ ན་ ག་ ནས་
འགྲིགས། གལ་ཏེ་ཁོ་རྒྱལ་ཁྲིམས་ཀྱིས་ཀྱང་བརླག་མི་རྙེད་ཚེ། ངས་ཁོ་ཨ་ཁུ་
གཤིན་རྗེ་ཆོས་རྒྱལ་གྱི་དྲུང་དུ་གཏོང་རྒྱུ་ལས་འོས་མ་མཆིས། དེ་ལྟར་མ་ཐུབ་ན་
ཕ་ཡུལ་དུ་ལོག་ཀྱང་དོན་གོ་ཆུང༌། ད་དུང་མུ་མཐུད་དེ་རྨི་ལམ་བཏང་ནས་སྡོད་
པ་ལས་ རང་ ཐག་ རང་གིས་བཅད་ནས་དགྲ་ཤ་ལེན་པ་དགའ་འོ་སྙམ་སྟེ་བྱ་
འཕུར་བ་ལྟར་སྡོད་གནས་སུ་ལོག
དེ་སྐབས་དབྱངས་སྐྱིད་ནི་ད་དུང་ཨར་པོ་ནས་སླེབས་མི་འདུག་པས་རང་
ལ་ཀཀྞི་སྒོ་བཞིའི་འོག་ནས་ཐོབ་པའི་གྲི་དེ་ཁུར་ཏེ། མདའ་དཔོན་དམག་སྒར་
ལ་ ཕྱིར་ ལོག་ བྱེད་ སྐབས་ ངེས་ པར་ དུ་ བརྒྱུད་ དགོས་ པའི་ སྲང་ ལམ་ ཞིག་ ཏུ་
བསྒུགས་ནས་བསྡད། དུས་ཀྱི་ཆུ་ཚོད་ནི་བགྲང་བྱའི་ཁུར་གྱིས་ལྕི་བའི་རྒས་པོའི་
དལ་བགྲོད་བཞིན་དུ་རིམ་གྱིས་སོང་བ་ན། ཉ་རྒྱས་ཟླ་བའི་བཞིན་བཟང་ཤར་
རིའི་སྤོ་ལས་འཕགས་ཏེ་སྲང་མདོའི་མུན་པ་བཅོམ་ཞིང་། རླུང་འཚུབ་དང་ཁྱི་
སྒྲ་ལ་སོགས་པའི་སྐད་སྒྲ་གང་ཡང་མེད་པའི་ལྷིང་འཇགས་ཁུ་སིམ་གྱི་མཚན་མོ་
དེར། དཔལ་ལྡན་ནི་མདའ་དཔོན་གྱི་ཉེས་སྤྱོད་ལ་ཁོང་ཁྲོའི་མེ་ལྕེ་འབར་ཞིང་།
ཤ་ལན་ལེན་རྒྱུར་རིངས་ཏེ་སྙིང་ཁམས་འཕར་བའི་སྒྲ་ནི་གཡས་གཡོན་གྱིས་ཀྱང་
283གཙུག་གཡུ།
ཐོས་སོ་སྙམ་པའི་ངར་སེམས་ཀྱིས་ལག་པ་གཡས་པས་གྲི་མགོ་བཟུང་སྟེ་གཡེང་བ་
མེད་པར་མདུན་ཕྱོགས་སུ་བལྟས་ནས་བསྡད། ཡུད་ཙམ་ཞིག་ནས་མགྱོགས་
བགྲོད་རྟ་ཡི་རྨིག་ སྒྲ་ རིམ་བཞིན་ཇེ་ཆེར་ཐོས་ནས་རྟ་པ་བཞི་ལྔ་ཞིག་ཉེ་བར་
བཅར་བའི་མཚམས་སུ། རྟ་པའི་ཁྲོད་ ནས་ཧ་ཅང་ ཐོས་ མྱོང་ ཆེ་ བའི་ སྐད་
གདངས་ཤིག་གིས་ “གྲོགས་པོ་དབང་རྒྱལ་ལགས། དོ་དགོང་དམག་སྒར་ལ་
སླེབས་རྗེས་ང་ ཚོ་ མཚན་ སྦག་ ཡག་ པོ་ ཞིག་ རྒྱག་ གི་ ཡིན་ ནོ་” ཞེས་ སྨྲས་ པ་ ན།
དེའི་ལན་དུ་མདུན་གྱི་རྟ་པ་ཅིག་ཤོས་ཤིག་གིས་“དེ་རང་ཡོང་། སྐུ་ངོ་མདའ་
དཔོན་ཐུགས་བློ་མ་ཁེངས་བར་དུ་ཞབས་ཕྱི་ཞུས་ཆོག་”ཟེར་བ་ཐོས། དཔལ་
ལྡན་གྱི་བསམ་པར་ད་ནི་དགྲ་ནག་མདའ་དཔོན་ཁོ་མིག་གི་མདུན་དུ་འདུག་པས་
དགྲ་ཤ་ལེན་རྒྱུའི་དུས་ལ་བབས་སོ་བསམས་ནས་ཐེ་ཚོམ་མེད་པར་མདུན་དུ་ཤོར་
ནས་རྟ་རགས་ཀྱི་དབུས་ན་དབྱིབས་ལ་བལྟས་ན་མདའ་དཔོན་རེད་སྙམ་པའི་རྟ་
པ་ཞིག་འདུག་པ་དེའི་རྟ་ཁ་ནས་གློ་བུར་དུ་བཟུང་བས་མདའ་དཔོན་བྲེད་དེ་
དངངས་འཚབ་ཀྱིས་“སུ་ཡིན་ནམ། སུ་ཡིན་ནམ་”ཞེས་སྐད་ངན་ཤོར་བ་དང་།
དཔལ་ལྡན་གྱིས་མདའ་དཔོན་རྟ་ཐོག་ནས་འཐེན་ཏེ་དུམ་བུར་གཏུབ་དགོས་
བསམས་ཀྱང་བཞོན་རྟ་དེ་རབ་ ཏུ་འདྲོགས་ནས་སྣ་ཁུང་ལས་དབུགས་རླངས་
དྲག་པོ་འབུད་བཞིན་ཤུགས་དྲག་ཆེན་པོས་ཁ་ཕར་འཐེན་ཚུར་འཐེན་བྱེད་པ་
དང་དཔལ་ལྡན་གྱི་ལག་པ་ ནས་ མ་ ཐར་ བས་ གློ་ བུར་ དུ་ གནམ་ ལ་ མཆོང་ བ་
བཞིན་དུ་ལངས་བ་ན། མདའ་དཔོན་ནི་རྦབ་རྡོ་འགྲིལ་བ་ལྟར་རྟ་ཐོག་ནས་
ལྷུང་། དེ་མུར་དཔལ་ལྡན་གྱིས་རྟ་ཁ་གློད་ནས་མདའ་དཔོན་གྱི་ལུས་ཐོག་ཏུ་
མཆོང་བར་བརྩམས་པའི་ཚེ། གློ་བུར་དུ་སྟོབས་དང་ལྡན་པའི་ལག་པ་ཆེན་པོ་
ཞིག་གིས་དཔལ་ལྡན་གྱི་ལག་པ་གཡོན་མ་བཟུང་སྟེ་ཕྱིར་འཐེན། དཔལ་ལྡན་
གྱིས་ཕྱི་མིག་ལྟ་སྐབས་མི་དེ་ནི་གཞན་པ་མ་ཡིན་པར་མདའ་དཔོན་གྱི་གྲོགས་པོ་
284ལེའུ་བཅོ་ལྔ་པ། སྔར་ལམ་དུ་རང་ལོག
285གཙུག་གཡུ།
དབང་རྒྱལ་ལགས་ཡིན་པ་ཟླ་བའི་དཀར་གསལ་ལ་གསལ་པོར་མཐོང་ཞིང་། དེ་
སྔ་དང་མི་འདྲ་བ་ཞིག་ནི་མཁུར་ཚོས་ཐོག་ཏུ་རྨ་རྗེས་ཟབ་ལ་རིང་བ་ཞིག་འདུག
སྐབས་དེར་དབང་ རྒྱལ་ གྱིས་ཀྱང་དཔལ་ལྡན་ཡིན་པ་ ངོ་ ཤེས་ ནས་ཁྲོ་ གཉེཪ་
བསྡུས་ཏེ་སྐད་ཀྱི་ང་རོ་དྲག་པོས་“རྐུན་མ་རྫབ་ཆེན་དཔལ་ལྡན་ཁོ་རེད། ཁྱོད་
ཀྱི་ཀཀྞི་སྒོ་བཞིའི་འོག་ ཏུ་སྤྲང་ཕྲུག་དང་ངན་སྦྲེལ་གྱིས་ངའི་མཁུར་ཚོས་ལ་གྲི་
བརྒྱབ་པས་མ་ཚད། ས་དབང་ཆེན་མོའི་མགུལ་གཡུ་བརྐུས་ནས་བཙོན་མུན་དུ་
བཅུག་ས་ནས་བྲོས་བྱོལ་གྱིས་ད་ཆ་སྐུ་ངོ་མདའ་དཔོན་ལྟ་བུར་ཡང་གནོད་འཚེ་
བྱ་རྩིས་བྱེད་པས་ན། མི་ངན་ཁྱོད་དེ་རིང་ཐར་པར་མི་གཏོང་ཐག་གཅོད་ཡིན་”
ཞེས་འུར་སྐད་བརྒྱབ། དཔལ་ལྡན་གྱིས་མདའ་དཔོན་ལ་བལྟས་པས་མདའ་
དཔོན་ནི་ས་ཐོག་ནས་ཡར་ལངས་ཏེ་བྲོས་རྩིས་བྱེད་པ་མཐོང་བས་ལག་པ་གཡོན་
མ་དེ་ཤུགས་ཀྱིས་སྤྲུག་ཀྱང་། དབང་རྒྱལ་གྱིས་གློད་རྒྱུ་ལྟ་ཅི། ད་དུང་ལག་པ་ཡ་
གཅིག་གིས་བྲང་ཁོག་ནས་བཟུང་སྟེ་བརྡུང་བར་ཡོང་བ་ན། དཔལ་ལྡན་ལྷག་
པར་ཁྲོས་ཏེ་ཁ་ནས་“ཁྱོད་གཤིན་རྗེའི་འགྲམ་དུ་མདའ་དཔོན་གྱི་སྔོན་འགྲོ་བར་
རྒྱུགས་ཤིག་”ཅེས་ཟེར་ཏེ་རྣོ་དབལ་ཅན་གྱི་རལ་གྲི་དེ་དབང་རྒྱལ་གྱི་སྙིང་ཁམས་
སུ་བསྣུན་པས་ཨའ་ཞེས་པའི་སྒྲ་དང་བཅས་ཏེ་དབང་རྒྱལ་ནི་ཨ་མ་ཡང་འབོད་
ལོང་མེད་པར་གན་རྐྱལ་དུ་འགྱེལ། དེས་ན་དཔལ་ལྡན་ནས་ཁྲག་དྲོན་གྱིས་
སྦགས་པའི་རལ་གྲི་དེ་འཕྱར་ཏེ་མདའ་དཔོན་གྱི་རྗེས་འདེད་དུ་བརྒྱུགས། ཐག་
རྒྱང་བཅུ་ཙམ་གྱི་ས་ནས་རི་དྭགས་རྙི་ནས་ཐར་བ་ལྟར་བྲོས་འགྲོ་བཞིན་པའི་
མདའ་དཔོན་ངོ་གཡོག་རྣམས་རྗེས་ཟིན་ཏེ། དཔལ་ལྡན་གྱིས་སྡར་མ་དག་གི་
སྙིང་དུམ་བུར་འགས་པར་བྱེད་པའི་ཀི་སྒྲ་ཆེན་པོ་བསྒྲགས་པ་ན། མདའ་དཔོན་
གྱི་གཡོག་པོ་ནི་རྐང་པའི་རྩ་ ཡང་འཁུམས། བྲོས་པའི་སྤོབས་པ་དང་ནི་བྲལ།
གཅིག་ནི་ལམ་ཟུར་གྱི་རྫབ་དོང་དུ་མཆོངས། གཞན་ཞིག་ནི་གྲོང་མིའི་སྒོ་ཁའི་
286ལེའུ་བཅོ་ལྔ་པ། སྔར་ལམ་དུ་རང་ལོག
ཁྱི་ཚང་དུ་འཛུལ་བས་ཁྱིས་རྨུགས། མདའ་དཔོན་ནི་ཞྭ་མོ་ཡང་བོར་ཏེ་རྔོན་
པའི་ཤ་ཁྱིས་བདས་པའི་ཝ་སྐྱེས་བཞིན་སྐེ་རགས་ཀྱང་དྲུད་ དེ་འབྲོས་ བཞིན་
འདུག སྐབས་དེར་དཔལ་ལྡན་གྱིས་ད་ནི་གདོན་གྱིས་བརླམས་པའི་མི་ངན་
མདའ་དཔོན་ཁོ་ནི་རང་གི་ལག་ཏུ་ཚུད་སོང་། ཕ་མ་སྤུན་མཆེད་ཀྱི་དགྲ་ཤ་ལེན་
རྒྱུ་ནི་དུས་ཀྱི་སྔ་ཕྱི་ལ་གཏུགས་སོང་བས། ཁོ་པའི་སྲོག་མ་བཅད་གོང་དུ་ཡན་
ལག་དང་ ཉིང་ལག་ རེ་ རེ་བཞིན་གཏུབས་ཏེ་སྙིང་ཚིམས་པ་ཞིག་བྱེད་དགོས་
བསམས། མིག་གཉིས་ཡུད་ཙམ་ཡང་མ་གཡེང་བར་མདའ་དཔོན་ལ་བསྡིགས་
ཏེ་འཕུར་བ་ལྟར་བདས་ནས་གོམ་པ་བརྒྱད་དགུ་ཙམ་གྱི་བར་ཐག་ལས་མེད་པའི་
མཚམས་སུ། བློ་ཡུལ་ལས་འདས་པ་ཞིག་ལ་མདའ་དཔོན་བསུ་བར་ཡོང་བའི་
དམག་མི་བཅུ་ཤོག་ཅིག་མདུན་ཕྱོགས་ནས་ཚུར་ཡོང་བ་དང་འཕྲད་དེ་མདའ་
དཔོན་ནི་ཞེད་སྣང་དང་དངངས་འཚབ་ཀྱི་ཐོག་ལ་ངལ་དུབ་ཀྱིས་མནར་བས་
དབུགས་ཧལ་བཞིན་སྐད་ཀྱི་ང་རོ་འདར་བའི་ངང་“མགྱོགས་པོ་ཤོག མགྱོགས་
པོ་ཤོག དཔལ་ལྡན་ཁོས་ང་གསོད་པར་ཡོང་གི་འདུག་”ཅེས་བོས་ཏེ་དམག་མི་
དེ་ཚོའི་དཀྱིལ་དུ་འཛུལ། དཔལ་ལྡན་གྱིས་གོམ་ཞེང་ ཆེན་ པོ་ ཁ་ ཤས་ ཤིག་
མཆོངས་ཏེ་མདའ་དཔོན་གྱི་མགོ་བོའི་ཐོག་ཏུ་རལ་གྲི་གཡུགས་པས། རལ་གྲི་
མགོ་བོར་མ་རེག་གི་སྔོན་ནས་དམག་མི་ཞིག་གིས་སྐེད་པ་ནས་མེ་མདའི་རྩེ་གྲི་
བཏོན་དེ་དཔལ་ལྡན་གྱི་རལ་གྲིའི་དངོ་བླངས་པ་ན། ཡུད་ཙམ་རིང་ཕན་ཚུན་
རལ་གྲི་བརྡེགས་པ་དང༌། གཡུགས་པ། བསྣུན་པ་བཅས་གྲི་འཛིང་གི་འཐབ་
མོ་འགྱེད་པར་བྱས། དམག་མི་བདུན་བརྒྱད་ཙམ་ནས་མི་མང་ལག་མང་གིས་གྲི་
རུབ་བརྒྱབ་ཀྱང་ དཔལ་ ལྡན་ གྱིས་ སླར་ ཡང་ སེང་ གེའི་ ང་ རོ་ དྲག་ པོ་ དང་
མཚུངས་པའི་ཀི་སྒྲ་ ཚམ་རྔམ་ ཅན་ སྒྲོག་ བཞིན་ དུ་བྱེའུའི་ཁྱུ་ཚོགས་སུ་འདབ་
ཆགས་ཁྲ་ཤོར་བ་ལྟར་འཐབ་པ་ན། སྲང་མདོར་ཐལ་རྡུལ་འཁྲིགས་ཤིང་ཟླ་བའི་
287གཙུག་གཡུ། ག
འོད་སྣང་དུ་རལ་གྲི་བརྡེག་འཕྱར་གྱི་སྐབས་སུ་དངོ་ལས་གློག་འཁྱུགས་པ་ལྟར་གྱི་
མདངས་འཕྲོ་བར་བྱེད། མཚོན་ཆ་ཕན་ཚུན་འཐབ་པའི་སྐད་སྒྲ་ནི་མགར་བས་
ལྕགས་བརྡུངས་པའི་སྒྲ་བཞིན་ཆད་མེད་དུ་སྒྲོག མི་རིང་བར་དམག་མི་གཉིས་
གསུམ་ཞིག་གི་ལུས་མཚོན་གྱིས་ཕུག་སྟེ་ས་ཐོག་ཏུ་འགྱེལ་ནས་“ཨ་ར། ཨུ་རུ་”ལ་
སོགས་པའི་ཆོ་ངེ་འདེབས་པའི་ང་རོ་དང་། རྡུངས། རྒྱོབ། གསོད་ལ་སོགས་
པའི་འཐབ་སྐད་དང་། ཡང་ཡང་དུས་མིན་དུ་སྒྲོག་པའི་དཔའ་བསྐྱེད་ཀྱི་ཀི་སྒྲ་
བཅས་ཀྱིས་ཞི་འཇགས་ཁུ་སིམ་གྱི་མཚན་མོའི་ཁྲོམ་སྲང་དག་ནི་རེ་ཞིག་གཡུལ་
སར་གྱུར་ནས་འཇིགས་རུང་གི་སྒྲ་ཡིས་ཁེངས། དེས་ན་གཡས་གཡོན་གྱི་གྲོང་མི་
ཚོས་ཀྱང་སྒེའུ་ཁུང་དང་ཐོག་ཁ་ནས་ལྟ་བར་བྱེད་ལ། བློ་ཆུང་བུད་མེད་འགའ་
ཡིས་“མི་གསོད་ཀྱི་འདུག་གོ་” ཞེས་སྐད་གསང་མཐོན་པོས་འབོད་པར་བྱེད།
སྐབས་དེར་ད་དུང་རྒྱལ་ཕམ་གྱི་ཤན་འབྱེད་མ་ཐུབ། མདའ་དཔོན་ནི་ད་གཟོད་
འཇིགས་དངངས་ཀྱིས་བླ་གྱར་བ་ལྟ་བུར་གྱུར་པ་ལས་རིམ་བཞིན་རིག་ཤེས་རྙེད་
དེ། དམག་མི་རྣམས་ལ་བཀའ་བཏང་ནས་“རྐུན་མ་རྫབ་ཆེན་ཁོ་གསོན་པར་
ཟུང་ཞིག སུས་ཁོ་པ་གསོན་པོར་བཟུང་ཐུབ་ན་འབྲུ་ཁལ་ཉི་ཤུ་ཐམ་པའི་བྱ་
དགའ་སྤྲོད་ཀྱི་ཡིན་”ཞེས་སྨྲས་པ་ན། དཔལ་ལྡན་ནི་དམག་མི་གསུམ་དང་དྲག་
ཏུ་འཐབ་པའི་སྐབས་སུ་ལུས་སྟོབས་ཆེ་བའི་དམག་མི་གཉིས་ཀྱིས་གློ་བུར་དུ་རྒྱབ་
ཕྱོགས་ནས་དཔལ་ལྡན་ལ་འཐམས་འཁྱུད་ཀྱིས་ས་ཐོག་ཏུ་དབྲིལ་ནས་ལག་པའི་
གྲི་ཡང་ཕྲོགས་ཏེ་གསོན་པོར་བཟུང་། དེ་ལྟར་འཐབ་འཁྲུག་མཚམས་ཆོད་དེ་
ལྷིང་འཇགས་པའི་མཚམས་སུ། མདའ་དཔོན་གྱི་གཡོག་པོ་ཚོས་བཞོན་རྟ་ཁྲིད་
ཡོང་བ་དང་། ཁྲག་གི་བརླན་པའི་དབང་རྒྱལ་གྱི་ཕུང་པོ་དེ་ ཡང་ རྟ་ཞིག་ལ་
བཀལ་ནས་ཁྲིད་ འབྱོར་བྱུང་བས། མདའ་དཔོན་ གྱིས་ དམག་ མི་ གཉིས་ ལ་
མངགས་བྱ་གཟབ་ནན་བྱས་རྗེས་དཔལ་ལྡན་རྩིས་སྤྲད་དེ་རང་ཉིད་རྟ་ལ་ཞོན་
288ལེའུ་བཅོ་ལྔ་པ། སྔར་ལམ་དུ་རང་ལོག
ནས་དམག་མི་དང་གཡོག་པོ་རྣམས་ཁྲིད་དེ་སྔོན་དུ་སོང་ངོ་།
དམག་མི་གཉིས་པོ་དེས་དཔལ་ལྡན་གྱི་ལག་པ་རེ་རེ་ནས་དམ་པོར་འཇུས་
ཏེ་རིམ་གྱིས་མདུན་དུ་བསྐྱོད་པ་ན། དཔལ་ལྡན་གྱི་སེམས་ལ་ད་ནི་ང་དགྲ་བོའི་
ལག་པར་ ཐེབས་ སོང་ བས་ དོ་ དགོང་ དམག་ སྒར་ དུ་ཁྲིད་ ནས་ དམར་ གསོད་
གཏོང་བའམ། ཡང་ན་སྣང་རྩེ་ཤག་ལ་རྩིས་སྤྲོད་ཀྱིས་མནར་གཅོད་ཚད་མེད་
བཏང་སྟེ་མཐར་སྲོག་འཕྲོག་ངེས་ཡིན་པས། ད་གཟོད་ཐབས་ལམ་ཞིག་ མ་
བཙལ་ན་དགྲ་ཤ་ལེན་རྒྱུ་ལྟ་ཅི། རང་སྲོག་ཀྱང་དགྲ་ལག་ཏུ་ཤོར་རྒྱུ་གདོན་མི་
ཟའོ་བསམས་ནས། གཡས་ གཡོན་ གྱི་ དམག་ མི་ གཉིས་ ལ་ བལྟས་ པས་ འདི་
གཉིས་ནི་གཟུགས་སྟོབས་ཆེ་ལ་ནུས་ཤུགས་དང་ལྡན་པ་ཞིག་འདུག་པས། རང་
གི་ལག་པ་གཉིས་ནི་བཟོ་པའི་ལྕགས་ཀྱི་སྐམ་པས་བཟུང་བ་བཞིན་འགུལ་ཙམ་
ཡང་བྱེད་ཐུབ་མིན་ལ་བརྟེན་གོམ་པ་རེ་རེ་བཞིན་གཤིན་རྗེའི་ཚལ་དང་ཇེ་ཉེར་
འགྲོ་བའི་སྣང་བ་ཤར་ཏེ་ཡིད་བློང་བློང་པོར་རྐང་པ་དྲུད་དེ་སོང་། རྫབ་དོང་
ཆེན་པོ་ཞིག་གི་འགྲམ་དུ་སླེབས་སྐབས་རྩིག་ཟུར་གྱི་གྲིབ་མ་ཞིག་ནས་གློ་བུར་དུ་
མི་ཞིག་ཐོན་ཏེ་དཔལ་ལྡན་གྱི་གཡས་ཕྱོགས་སུ་ཡོད་པའི་དམག་མི་དེའི་མགོ་བོའི་
སྤྱི་གཙུག་ཏུ་བེར་རྒྱུག་ཆེན་པོ་ཞིག་ཤུགས་ཀྱིས་གཞུས་པ་མཐོང་། དམག་མི་དེ་
ནི་ལུས་པོ་སྐོར་བ་ཞིག་བརྒྱབ་སྟེ་དེ་རང་དུ་འགྱེལ་བ་དང་། དཔལ་ལྡན་གྱིས་
རང་གི་ལག་པ་གཡས་པ་འཇུ་མཁན་མེད་པ་ཚོར་ཏེ་དེ་མ་ཐག་ཏུ་གཡོན་ཕྱོགས་
ཀྱི་དམག་ མི་ དེའི་ གྲོད་ པར་ རང་ ནུས་ ཇི་ ཡོད་ ཀྱིས་ ཁུ་ ཚུར་ ཞིག་ བཏབ་ པས།
དམག་མི་དེ་ཡང་ལག་པ་གཉིས་གྲོད་པར་འཇུས་ཏེ་རྫབ་དོང་ནང་དུ་གན་རྐྱལ་
དུ་འགྱེལ། དེས་ན་དཔལ་ལྡན་གྱིས་ད་གཟོད་དམག་མིར་བེར་རྒྱུག་ཞུ་མཁན་གྱི་
མི་དེའི་འགྲམ་དུ་སོ
་སོང་བས་དེས་ཀྱང་“དཔལ་ལྡན་མགྱོགས་པོ་འགྲོ་”ཞེས་ཚུར་
ཡོང་བ་ན། ཞིབ་ཏུ་ལྟ་སྐབས་དེ་ནི་གཞན་མ་ཡིན་པར་རང་གི་མཛའ་གྲོགས་
289(1)2 གཙུག་གཡུ།
བདེ་སྐྱིད་ ཡིན་ པ་ མཐོང་བས་ བདེ་སྐྱིད་ཀྱི་ལག་པ་ ནས་ བཟུང་ སྟེ་ ཐད་ ཀར་
དབྱངས་སྐྱིད་ཀྱི་ཁྱིམ་དུ་སོང་ངོ་།
དཔལ་ལྡན་དང་བདེ་སྐྱིད་གཉིས་དབུགས་ཧལ་བཞིན་དུ་དབྱངས་སྐྱིད་ཀྱི་
མདུན་དུ་ལྷགས་ཤིང་། དཔལ་ལྡན་གྱི་ལག་པ་དང་ཕྱུ་པའི་ཐོག་ཏུ་གང་སར་
ཁྲག་གིས་ཁེངས་འདུག་པས། དབྱངས་སྐྱིད་དངངས་འཚབ་ཆེན་པོ་སྐྱེས་ཏེ་
ཕལ་ཆེར་དཔལ་ལྡན་ལ་རྨས་སྐྱོན་བྱུང་བར་སྙམ་ནས་ལག་པ་གཉིས་ཀྱིས་བསྐྱོར་
ཏེ་གདན་ ཁྲིའི་ ཐོག་ ཏུ་ བཞག་ རྗེས་ ཇ་ བླུག་ རྩིས་ བྱས། དཔལ་ ལྡན་ གྱིས་
“དབྱངས་སྐྱིད་”ཅེས་ཚུར་བོས་ནས་འདི་སྐད་སྨྲས་སོ། “དབྱངས་སྐྱིད། ཉེ་
ཆར་ཧ་ལམ་ཟླ་བ་གཅིག་ཙམ་གྱི་རིང་ལ་ཁྱེད་ཀྱིས་རང་གི་སྤུན་ཉེ་ལྟ་བུའི་བྱམས་
སྐྱོང་དང་ལྟ་རྟོག་གནང་བ་ལ་བརྟེན་ནས་ད་ཆ་ང་ནི་གཟུགས་གཞི་བདེ་ཐང་དུ་
གྱུར་ཅིང༌། ལུས་སྟོབས་ཀྱང་ཡག་པོ་རྒྱས་འདུག་པས་ཁྱེད་ཀྱི་བརྩེ་སེམས་ནམ་
ཡང་མི་བརྗེད་པ་བྱེད་ཀྱི་ཡིན། ད་ལན་ངས་ཕ་མ་དང་སྲུ་མོའི་དགྲ་ཤ་ལེན་
དགོས་བསམས་ཀྱང་སྲིད་དབང་དང་། ཁྲིམས་ལུགས། དེ་མིན་དམག་དཔུང་
བཅས་ཡོངས་རྫོགས་དགྲ་ནག་མདའ་དཔོན་ཁོའི་ཕྱོགས་སུ་འདུག་པས། དགྲ་
ཤ་བློ་ཚིམས་པ་ཞིག་ལེན་ཐུབ་མ་སོང་ཡང་། ཉི་མ་སྤྲིན་པའི་འོག་ནས་དྭངས་
བའི་དུས་ ཤིག་ ཤར་ རྒྱུ་ ཡོད་པ་ལ་ངར་ ཡིད་ ཆེས་བརྟན་པོ་ཡོད། འོན་ཀྱང་
གནས་སྐབས་རིང་ཡུལ་འདི་དང་ཁ་མ་བྲལ་ན་ཁྱོད་ལའང་ཐག་ཞོར་འབྲེང་དྲུད་
ཡོང་རྒྱུ་གདོན་མི་ཟ་བས་ང་ད་ལྟ་རང་ཐོན་རྒྱུར་སེམས་ཐག་བཅད་ཟིན། མི་
རིང་བར་འདི་ཕྱོགས་སུ་ཡོང་ངེས་ལ་བརྟེན་དེ་མཚམས་དྲིན་ལན་འཇལ་ཆོག
མ་འཇལ་བར་ཁྱེད་གཟུགས་པོར་བདག་གཅེས་བྱེད་རོགས་"ཞེས་ཁ་འབྲལ་མི་
ཕོད་པའི་ངང་ནས་བཤད། སྐབས་དེར་བདེ་སྐྱིད་ཀྱིས་ལག་ ཏུ་ཁུར་པོ་ཞིག་
བཟུང་ནས་“དཔལ་ལྡན། ད་མགྱོགས་པོ་གྱིས་”ཟེར་བཞིན་ཁུར་པོ་དེ་དཔལ་
290ལེའུ་བཅོ་ལྔ་པ། སྔར་ལམ་དུ་རང་ལོག
ལྡན་གྱི་རྒྱབ་ཏུ་བསྐུར་བའི་རྗེས་སུ་རང་གིས་ཀྱང་ཁུར་ཙ་ཞིག་ཁུར་ནས་དབྱངས་
སྐྱིད་ལ་ཁ་གཏད་དེ་“དབྱངས་སྐྱིད། ང་བློ་བདེ་པོ་གཏན་ནས་མི་འདུག་པས་
ཚལ་གུང་ཐང་བར་དུ་དཔལ་ལྡན་སྐྱེལ་བར་འགྲོ་རྒྱུ་ཡིན་”ཞེས་དབྱངས་སྐྱིད་
དང་ཁ་འབྲལ་མི་ཕོད་པའི་རྣམ་འགྱུར་གྱི་སྒོ་ནས་བཤད་པས། དབྱངས་སྐྱིད་
ཀྱིས་བདེ་སྐྱིད་ཀྱི་འགྲམ་དུ་ཡོང་ནས་ལག་པ་ནས་བཟུང་སྟེ་བརྩེ་དུང་ལྡན་པའི་
མིག་གི་ཟེར་ཕྲེང་འཕྲོ་བཞིན་“བདེ་སྐྱིད། རྣམ་པར་དག་པའི་གྲོགས་པོ་ཞིག་
ཡིན་ཕྱིན་ངེས་པར་དུ་སྡུག་མཉམ་འཁུར་བྱེད་དགོས་པས་རང་གིས་བྱས་པ་དེ་
འགྲིགས་པ་རེད། ཁྱོད་ཀྱི་སེམས་ལ་ལྷད་མེད་པས་ཏན་ཏན་སྐྱིད་པོ་ཡོང་གི་
རེད་” ཅེས་བདེ་སྐྱིད་ཀྱིས་རང་གི་མཉེས་གཤིན་ལ་འཛིན་པའི་རྣམ་དག་བཅོས་
མིན་གྱི་ བརྩེ་ དུང་ གིས་ སེམས་ འགུལ་ ཐེབས་ ཏེ་ སེམས་ བཟང་ ཚིག་ ནན་ གྱིས་
བཤད་པ་ན། བདེ་སྐྱིད་ཀྱིས་ཕྱི་མིག་ལྟ་བཞིན་དུ་གོམ་པ་ཕྱི་བགྲོད་ཁ་
བརྒྱབ་ནས་དཔལ་ལྡན་གྱི་རྗེས་སུ་བསྙེགས་ཏེ་སོང་ངོ་།
ཤས་
ཉིན་གཉིས་པའི་སྔ་དྲོ་ཤན་ཁའི་གྲུ་ས་བརྒྱུད་གུང་ཐང་དུ་སླེབས་པ་ན་ཅུང་
ངལ་གསོ་བའི་ཆེད་དུ་ལམ་ཟུར་གྱི་ས་འབུར་ཞིག་གི་ཐོག་ཏུ་ཁུར་པོ་བཞག་ནས་
ནུབ་ཕྱོགས་སུ་ཕྱི་མིག་ ཅིག་བལྟས་པས་ལྷ་ས་ནི་རྒྱང་རིང་དུ་ལུས་ཟིན་འདུག
ཁོ་གཉིས་གཉིས་ཀ་ཅུང་བློ་བདེ་བར་གྱུར་ནས་ཡུད་ཙམ་ཞིག་བསྡད་པའི་རྗེས་སུ་
དཔལ་ལྡན་གྱིས་སེམས་བབ་ལྕི་བའི་ཐོག་ནས་དལ་པོར་ཚིག་རེ་རེ་བཞིན་དུ་འདི་
སྐད་སྨྲས་སོ། “བདེ་སྐྱིད། ང་ལྷ་སར་སླེབས་ནས་ད་བར་ལོ་བཅུ་གྲངས་ཤིག་
གི་རིང་ལ་ཁྱོད་ཀྱིས་དུས་དང་རྣམ་པ་ཀུན་ཏུ་སྤུན་ཉེ་ལས་ལྷག་པའི་རོགས་རམ་
བྱས་པ་དང་། གལ་ཏེ་ཁྱོད་མེད་ན་ང་ནི་རྡེག་འཚོག་གི་མནར་གཅོད་དྲག་པོའི་
འོག་ཏུ་ད་ཚོད་སྣང་རྩེ་ཤག་བཙོན་ཁང་གི་མུན་པའི་ཁུག་ཏུ་ཤི་རྒྱུ་ཡིན་པ་གདོན་
མི་ཟ། ཁ་ས་སླར་ཡང་ཁྱོད་ཀྱིས་ང་འཕར་སྤྱང་གི་ཁ་ནས་བསྐྱབས་པས་ཁྱོད་ཀྱི་
291གཙུག་གཡུ།  ཱལ་ནི
དྲིན་ནི་ངས་དུས་ནམ་ཡང་མི་བརྗེད། འཇིག་རྟེན་འདིའི་ཡུལ་གང་དུ་སླེབས་
ཀྱང་ང་ལ་དམྱལ་བའི་ངལ་གསོ་ལྟ་བུའི་དུས་སྐབས་འདྲ་བྱུང་ན་ཁྱོད་མཉམ་དུ་
མེད་པའི་སེམས་ཁྲལ་ཡོང་རྒྱུ་དང་། སྡུག་དཀའ་ངལ་གྱི་དུས་ཤིག་དང་འཕྲད་
པའི་སྐབས་སུ་ཁྱོད་སྐྱོ་རོགས་སུ་མེད་པའི་སྐྱོ་སྣང་སྐྱེ་རྒྱུ་ནི་གླེང་མེད་ཡིན་ཀྱང་།
ང་གཅིག་པུའི་བདེ་སྐྱིད་ཀྱི་ཆེད་དུ་ཁྱོད་ཀྱང་ང་དང་མཉམ་དུ་སྡུག་བསྔལ་གྱི་
འདམ་རྫབ་ ཏུ་བྱིང་དུ་འཇུག་པ་ནི་ཅི་ནས་ཀྱང་གནས་མ་ཡིན་ལ། ཁྱོད་ལ་
བྱམས་བརྩེ་ དང་ ལྡན་ པའི་ ཕ་ ཞིག་ ཡོད་ པས་ ཨ་ ཕོ་ བཀྲ་ ཤིས་ ཁོང་ ལ་ ཞབས་
འདེགས་ལེགས་པར་ཞུས་ན་ཁྱོད་སྐྱིད་པོ་ཡོང་གི་རེད། ད་ནི་ཚལ་གུང་ཐང་དུ་
འབྱོར་ཟིན་པས་ཁྱོད་ནང་ལ་ལོག་ན་དགའ། ང་ལ་རེ་ས་ལྟོས་སའི་ཕ་མ་དང་།
བློས་འགེལ་བྱེད་སའི་སྤུན་ཉེ་སོགས་སྙིང་ཉེ་བའི་མི་གཅིག་ཀྱང་མེད་ལ། ད་
བར་མི་གཡོག་ཁོ་ན་བརྒྱུགས་ཏེ་ལུས་ལ་གང་འབྱར་ལས་རྒྱུ་དངོས་གང་ཡང་མེད་
པས། ད་ཆ་ཁྱོད་ལའང་རིན་ཐང་ཡོད་པ་སྣེ་གཅིག་སྤྲོད་རྒྱུ་མེད་ཀྱང་། ང་
གཉིས་ཁ་འགྱེས་ཁར་སེམས་པའི་མཚོན་བྱེད་དུ་འདི་ཉར་རོགས་” ཞེས་ཨམ་
ཕྲག་ནས་ལྷམ་སྒྲོག་ཆ་གཅིག་བཏོན་ཏེ་བདེ་སྐྱིད་ཀྱི་ལག་ཏུ་སྤྲད། སྐབས་དེར་
བདེ་སྐྱིད་ཀྱི་གདོང་ལ་རྣམ་ཀུན་གྱི་འཛུམ་བག་དག་མི་སྣང་བར་གྱུར་ཅིང་། ཆུ་
ཤེལ་ལྟར་དྭངས་བའི་མིག་གཉིས་ལ་མཆི་ཞག་འཁོར་བཞིན་དུ་དཔལ་ལྡན་ལ་
བལྟས་ནས་འདི་སྐད་སྨྲས་སོ། “དཔལ་ལྡན། ངས་ལམ་བར་དུ་བསམ་བློ་
བཏང་ཟིན་པ་ཡིན། ཁྱེད་བློས་གཏོང་ཐུབ་ས་མ་རེད། གལ་ཏེ་ཁྱེད་རང་ང་
དང་ཁ་བྲལ་དུ་སོང་སྟེ་ང་ལ་བདེ་སྐྱིད་འཐོབ་པའི་སྨོན་ལམ་ཉིན་ལྟར་བརྒྱབ་
ཀྱང་དེ་ནི་ནམ་ཡང་འགྲུབ་མི་ཐུབ་སྟེ། ཆུ་རྫིང་གི་ལྟག་ཆུ་བཅད་ནས་རྫིང་ནང་
གི་ཉ་ལ་བདེ་བ་འཐོབ་པའི་རེ་བ་བྱེད་པ་དང་མཚུངས། ད་བར་ངས་ཁྱེད་ལ་བློ་
རྩེ་གཅིག་ ཏུ་ བརྩེ་ བ་ དང་། ཁྱེད་ལ་རྣམ་པར་ དག་ པའི་ བྱ་ བ་ འབའ་ ཞིག་
292ལེའུ་བཅོ་ལྔ་པ། སྔར་ལམ་དུ་རང་ལོག
བསྒྲུབས་ཀྱང་། ཁྱེད་ཀྱི་སེམས་ནི་འཁྱག་གོང་ལྟར་མཁྲེགས་ལ་གྲང་ངད་ཆེ་བ་
ཞིག་མིན་ནམ། ད་ཆ་ང་ལ་སྙིང་ཉེ་བའི་མི་ནི་ཁྱེད་ཉིད་ལས་མེད་པས་ཁྱེད་ཀྱིས་
ང་བྱིའུ་ཕྲུག་ཐང་དུ་བསྐྱུར་བ་བཞིན་དབྱུགས་ནས་འགྲོ་ཕོད་དམ་”ཞེས་སྐྱོ་སྣང་
ཆེན་པོས་བཤད་པ་ན། དཔལ་ལྡན་ཡིད་རབ་ཏུ་གདུང་ཏེ་མགྲིན་པ་རྣོང་བཞིན་
པར་“དེ་ལྟ་མ་ཡིན་གྱི། ང་ནི་ཁྱོད་དང་སྐད་ཅིག་ཙམ་ཡང་འབྲལ་འདོད་མི་
འདུག་ཀྱང་། ཁྱེད་ལ་པ་ཕ་རྒད་པོ་ཞིག་ཁྱིམ་དུ་ཡོད་པས་ཁོང་དང་ཁ་བྲལ་ན་ག་
ནས་འགྲིགས། ངའི་བདེ་སྐྱིད་ཀྱི་ཆེད་དུ་ནད་གཞི་དྲག་པོས་མནར་བའི་ཨ་ཕོ་
བཀྲ་ཤིས་ཀྱི་འགྲམ་ནས་ཤིན་ཏུ་བརྩེ་བའི་བུ་མོ་བྱ་གླགས་ཀྱིས་ལུག་ཕྲུག་འཁྱེར་
བ་བཞིན་ཕྲོགས་ན་ལས་རྒྱུ་འབྲས་ལ་ག་ནས་འགྲོ། ཁྱོད་སེམས་པ་མ་སྐྱོ། ང་མ་
ཤི་ཕྱིན་ཆད་ལ་ཏན་ཏན་ཐུག་གི་རེད། ཁྱོད་འདི་ཙམ་དུ་སླེབས་ཟིན་པས་སྔོན་
ལ་གུང་ཐང་ལྷ་མོ་མཇལ་ཙམ་བྱེད་པར་འགྲོ”ཞེས་སེམས་གསོ་གཏོང་བཞིན་དུ་
ཁུར་པོ་ཁུར་ནས་བདེ་སྐྱིད་ཁྲིད་དེ་གུང་ཐང་གཙུག་ལག་ཁང་དུ་སོང་ངོ་།
མཆོད་ཁང་གི་སྒོ་ཡར་འཛུལ་བ་ཙམ་ནས་མར་མེའི་ཚ་དྲོད་ཀྱིས་གདོང་
ཡང་ཚ་འུར་འུར་བྱེད་པ་དང་དུས་མཚུངས་སུ་སྣ་ལ་མར་ཁུའི་དྲི་མ་ལྷང་ལྷང་དུ་
བྲོ་བ་དང་། མཆོད་མེས་མདུན་ས་ཁེངས་ཤིང་སྣང་བརྙན་ཡོངས་རྫོགས་དར་
ཚོན་གྱིས་ བཀབ་ནས་ ཚུལ་ཇི་བཞིན་མི་མངོན་པ། མཆོད་མེའི་མདངས་ཀྱི་
དམར་སེར་གྱི་འོད་སྣང་བཞིན་ལ་འཕྲོས་པས་ཞལ་ཁྱིམ་མཐིང་ག་མདོག་ནི་སུས་
མཐོང་ཡང་འཇིགས་རུང་གི་ལུས་པོའི་བ་སྤུ་ཡང་གྱེན་དུ་ཟིང་བར་བྱེད་པའི་གུང་
ཐང་ལྷ་མོའི་སྐུ་བརྙན་ནི། ལོ་བཅུ་གྲངས་ཀྱི་སྔོན་དུ་ཐོག་མར་ལྷ་སར་འབྱོར་
སྐབས་སུ་ཨ་ཕ་འདས་པོ་དང་མཉམ་དུ་མཇལ་བའི་སྐབས་དང་འགྱུར་བ་ཡེ་ནས་
མ་མཆིས། འོན་ཀྱང་དཔལ་ལྡན་གྱི་སེམས་པའི་འཆར་སྣང་ནི་ཤིན་ཏུ་ནས་མི་
འདྲ་སྟེ། དེ་དུས་ནི་ཨ་ཕ་ཕུན་ཚོགས་ཁོ་གཉིས་ཕ་ཡུལ་ནས་ཁ་གྱེས་ཏེ་ཟླ་བ་དྲུག་
293གཙུག་གཡུ།
ཙམ་གྱི་རིང་ལ་དཀའ་བ་དུ་མ་སྤྱད་དེ། ཕ་བུ་གཉིས་ཀྱི་དམིགས་ཡུལ་ཁོ་ན་སྟེ་ལྷ་
སའི་ཇོ་བོ་ཡིད་བཞིན་ནོར་བུ་མཇལ་རྒྱུའི་འདུན་པ་ཟབ་མོ་བཅངས་ཏེ་གུང་ཐང་
ལྷ་མོའི་སྐུ་མདུན་དུ་སླེབས་པ་དང་ཕྱི་ཉིན་རང་གི་འདུན་པ་ཡོངས་སུ་འགྲུབ་རྒྱུ་
ཡིན་པས་དགའ་སྤྲོའི་སྣང་བས་ཁེངས། ད་ལན་ནི་ཨ་ཕ་ཕུན་ཚོགས་འདས་ཟིན་
ཏེ་རང་གི་ཕ་མའི་དགྲ་ཤའང་མཐར་ཕྱིན་པ་ཞིག་ལེན་མ་ཐུབ་པའི་ཐོག་ལ་རང་
ཉིད་ཀྱང་ལྷ་སར་གནས་མ་ཐུབ་པར་ཡུལ་བྱོལ་དུ་མི་འགྲོ་ཀ་མེད་བྱུང་སྟེ་སླད་
ཕྱིན་ཆད་རང་ཉིད་ཀྱི་འཚོ་བའི་ཐབས་ལམ་ཅི་འདྲ་ཞིག་ཡོང་མིན་དང་། རང་
གི་མདུན་དུ་འཇིགས་རུང་གི་དཀའ་སྡུག་ཇི་ལྟ་བུ་ཞིག་གིས་བསྒུགས་ནས་ཡོད་
པའང་ཚོར་ཐབས་བྲལ་བས་སེམས་བབ་ཧ་ཅང་ལྕི་བའི་སྒོ་ནས་ལྷ་མོར་བརྐྱངས་
ཕྱག་གསུམ་འཚལ་རྗེས་སུ་ཐལ་མོ་སྤྱི་བོར་བཀོད་དེ་གསོལ་བ་འདི་ལྟར་བཏབ་བོ།
“གུང་ཐང་ལྷ་མོས་མཁྱེན་ནོ། ཕ་མ་སྤུན་མཆེད་གཅིག་ཀྱང་མེད་པའི་དྭ་ཕྲུག་ང་
ནི་སླར་ཡང་ཁྱེད་ཀྱི་སྐུ་མདུན་དུ་ལྷགས། ལོ་བཅུ་གྲངས་ཀྱི་རིང་ལ་ངས་སྦྱིན་
བདག་གི་ཞབས་ཕྱི་ལྷག་བསམ་རྣམ་དག་ཞུས་ནས་ཚུལ་མིན་གྱི་བྱ་བ་ཅི་ཡང་མ་
བགྱིས་ཀྱང་། མཐའ་མ་ང་ནི་ཁྲིམས་མུན་དུ་བཅུག་ནས་རྡེག་འཚོག་གི་མནར་
བཟུང་ནས་བགེགས་དབང་བར་ཆད་བསལ་ཏེ་བདེ་བར་འཁོད་པ་དང་། ངའི་
ཕ་མ་གཉིས་དང་སྲུ་མོ་གཡུ་སྒྲོན་གྱི་དགྲ་ནག་དེ་ནི་མི་ངན་མདའ་དཔོན་ཡིན་པ་
ད་རེས་ཡོངས་སུ་དགྲ་ངོ་ཆོད་ཀྱང༌། ད་ལྟ་བཙན་པོའི་དབང་དང་། དྲག་པོའི་
དམག་ཤུགས། རྒྱལ་པོའི་ཁྲིམས་དང་བཅས་པ་ཁོ་པའི་ཕྱོགས་སུ་འདུག་པས་
དགྲ་ཤ་མཐར་ཕྱིན་པ་ཞིག་ལེན་མ་ཐུབ་མོད། འོན་ཀྱང་ངས་གནས་སྐབས་རིང་
ཡུལ་གཞན་ དུ་ གཡོལ་ ཙམ་བྱས་ཏེ་ལོ་ ཤས་ ཀྱི་རྗེས་ སུ་ ཕྱིཪ་ལོག་ གིས་དགྲ་ ཤ་
294
གཅོད་དྲག་པོ་མྱངས་ཤིང་། མཐར་ལྷ་སར་སྡོད་པའི་སྐབས་ཀྱང་ཤོར་ཏེ་ད་ཆ་
ཡུལ་བྱོལ་དུ་འགྲོ་བ་ཡིན་པས། སླད་ལྷ་མོ་ཁྱེད་ཀྱིས་ཐུགས་རྗེའི་ལྕགས་ཀྱུས་ལེའུ་བཅོ་ལྔ་པ། སྔར་ལམ་དུ་རང་ལོག
མཐར་ཕྱིན་པ་ལེན་ངེས་ཡིན་པས་ལྷ་མོ་ཁྱེད་ཀྱིས་ང་ལ་ཤེས་རབ་དང་། མཐུ་
སྟོབས་སྩལ་དུ་གསོལ། བདེ་སྐྱིད་ནི་ངའི་སྐྱིད་སྡུག་མཉམ་མྱོང་གི་སྤུན་མཆེད་
ལས་ལྷག་པའི་སྡོད་གྲོགས་ཡིན་པས། ང་ཕ་ཡུལ་ནས་ཕྱིར་ལོག་མ་བྱས་ཀྱི་བར་
དུ་བདེ་སྐྱིད་ལ་བགེགས་དབང་བར་ཆད་མི་ཡོང་བའི་སྐྱབས་འཇུག་ཅི་ནས་ཀྱང་
ཡོད་པ་ཞུ་”ཞེས་སྨོན་ལམ་ཟབ་མོ་བཏབ་པའི་རྗེས་སུ་ལྷ་ཁང་གི་ཕྱི་ལ་ཐོན་ནས་
རྒྱ་ལམ་ཐོག་ཏུ་སླེབས།
ད་ནི་ཁ་འགྱེས་རན་པས་དཔལ་ལྡན་ཡིད་རབ་ཏུ་གདུངས་ཏེ་བདེ་སྐྱིད་ལ་
བལྟས་ནས་ཅུང་དམའ་བའི་ང་རོས་“བདེ་སྐྱིད། ཁྱོད་ཀྱིས་ང་འདི་བར་བསྐྱལ་
བར་ཧ་ཅང་དགའ་པོ་བྱུང༌། ད་ཁྱོད་ལོག་ན་མ་གཏོགས་ཨ་ཕོ་བཀྲ་ཤིས་ལ་ནད་
གཡོག་བྱེད་མཁན་དགོས་ཀྱི་རེད་”ཅེས་ལབས་པས། བདེ་སྐྱིད་ནི་རང་ཉིད་ཀྱི་
སྙིང་ཉེ་བའི་མཉེས་གཤིན་ཁོ་ན་ཉིད་དེ་རང་གི་འགྲམ་ནས་རྒྱང་རིང་དུ་འཕུར་
ཏེ་རང་ཉིད་ནི་རེ་ས་ལྟོས་ས་དང་སེམས་པ་ཆགས་སའི་རྟེན་དང་བྲལ་བའི་ཡུལ་
འདིར་གཅིག་པུར་ལུས་རྒྱུའི་ཚུལ་ལ་བསམས་ནས་སེམས་པ་རབ་ ཏུ་སྐྱོ་ཞིང་།
རང་གིས་མཐའ་གཅིག་ཏུ་བརྩེ་བའི་དཔལ་ལྡན་གྱིས་ནི་ཇི་མི་སྙམ་པར་གཞན་
ཡུལ་དུ་ཐོན་རྩིས་བྱེད་ཀྱི་འདུག་སྙམ་ནས། ཡུད་ཙམ་རིང་མགྲིན་པ་བརྣངས་ཏེ་
སེམས་པའི་ནང་གི་སྐད་ཆ་རྣམས་ཁ་ནས་མ་ཐོན་པར་མིག་གཉིས་ཅེ་རེར་དཔལ་
ལྡན་གྱི་གདོང་ལ་ལྟ་བཞིན་གནས། དེ་ནས་གློ་བུར་དུ་སྐད་གསང་མཐོན་པོས་
“ད་ཆ་ང་ནི་ཕ་མ་སྤུན་མཆེད་སོགས་ཆགས་ས་རྟེན་ས་གང་ཡང་མེད་པར་གྱུར་
སོང་”ཞེས་ སྐད་ ཤུགས་ཆེན་པོས་ངུས་པ་ན། དཔལ་ལྡན་གྱིས་བདེ་སྐྱིད་ཀྱི་
མདུན་དུ་སོང་ནས་ཁོང་གི་དཔུང་པ་གཉིས་ནས་བཟུང་སྟེ་“ཨ་ཕོ་བཀྲ་ཤིས་ག་རེ་
བྱས་སོང་ངམ་”ཞེས་དྲིས་པར། བདེ་སྐྱིད་ནི་ཚད་འདས་གདུང་བས་མནར་ཏེ་
མཆི་མའི་ཕྲེང་རྡོག་ལྷུང་ལྷུང་དུ་ཟགས་ཀྱང༌། སེམས་པ་མནན་ནས་བཤད་དོན་
295གཙུག་གཡུ།
“ཟླ་བ་གཅིག་གི་སྔོན་དུ་ང་གཉིས་ཀྱིས་ས་དབང་ཆེན་མོའི་གཟིམ་ཤག་ཏུ་མི་ངན་
གྱི་སྐྱོན་མཚང་དམར་རྗེན་དུ་བཏོན་པའི་ཉིན་གཉིས་པ་དེར། ཨ་ཅག་གསལ་
སྒྲོན་ལགས་ཀྱིས་པ་ཕ་ང་གཉིས་ཁོ་ཚོའི་ཁང་པ་ནས་ཕྱིར་སྤོ་དགོས་ཡོད་ཟེར་
བྱུང་། སྐབས་དེར་ངས་པ་ཕ་ནད་པ་ཡིན་ལུགས་སོགས་ཞུས་ཏེ་ཞུ་བ་འཐེན་
ཡང་། དབང་ཤེད་ཀྱིས་མཐའ་གཅིག་ཏུ་ཕྱིར་འབུད་བྱས་པར་བརྟེན་ངས་མལ་
གཟན་རྒྱབ་ཏུ་ཁུར་ཏེ་ན་ཟུག་དྲག་པོས་གཙེར་བའི་པ་ཕ་སྐྱོར་བཞིན་ཤར་ནས་
ནུབ་དང་། ནུབ་ནས་བྱང་སོགས་ཕྱོགས་བཞི་མཚམས་བརྒྱད་ལ་བརྒྱུགས་ནས་
མཐར་ཞོལ་ལ་མི་ཚང་ཞིག་གིས་བ་ཚང་ནང་དུ་གནས་ཚང་གཡར་ཉན་ཙམ་
བྱུང་། པ་ཕ་ནི་སེམས་པ་ཧ་ཅང་སྐྱོ་སྟེ་སྲོག་རླུང་ཞུགས་པ་དང་། དེ་ནས་ཉི་མ་
གཉིས་གསུམ་ཙམ་སོང་རྗེས་ང་གཉིས་ཀྱི་གནས་ཚང་རྩད་ཆོད་ནས་སྣང་རྩེ་ཤག་
གི་སྐོར་བྱ་བ་དང་། སྐུ་ངོ་མདའ་དཔོན་གྱི་དམག་མི་ཡོང་སྟེ་ད་ནས་སྡོད་ས་སྤོ་
མི་ཆོག་ཟེར་ཞིང་། ཉིན་ལྟར་རེ་བཞིན་ཐེངས་ཁ་ཤས་རེ་ཡོང་ནས་‘ དཔལ་ལྡན་
སླེབས་མ་བྱུང་ངམ་’ཞེས་སྐད་ཆ་འདྲི་བ་མ་ཟད། ‘བདེ་སྐྱིད་མོས་དཔལ་ལྡན་
སྦས་པ་རེད་’ ཟེར་ནས་ང་ལ་ཉེས་རྡུང་ཚད་མེད་བཏང་བས་པ་ཕ་བཀྲ་ཤིས་ནི་
སེམས་ཁྲལ་དང་། སྡུག་བསྔལ། དངངས་འཚབ་བཅས་ཀྱིས་མནར་ཏེ་ནད་
གཞི་གློ་བུར་ཇེ་སྡུག་ཏུ་སོང་ནས་ཉིན་ཤས་ཀྱི་རྗེས་སུ་གྲོངས་སོང་། དེའི་སྐབས་
ཁྱེད་ཀྱི་རྨ་རྣམས་དྲག་སྐྱེད་བྱུང་མེད་པས་གཟུགས་པོ་གསོ་བར་གནོད་རྐྱེན་ཡོང་
བསམས་ནས་ངས་ཁྱེད་ལ་བཤད་མེད་”ཅེས་རང་གི་པ་ཕ་ཤི་བའི་བཟོད་དུ་མེད་
པའི་སྡུག་བསྔལ་རྣམས་ཐེངས་དང་པོར་སྐྱེ་བོ་གཞན་ལ་བསྙད་དེ་ཡུན་རིང་རི་
ཁོག་ཏུ་བསཾགས་པའི་ཤྭ་འོད་བརྡོལ་བ་ལྟར་སྡུག་བསྔལ་གྱི་མཆི་མ་དབང་མེད་དུ་
ཤོར་ནས་གདུང་བའི་འོ་དོད་འབོད་བཞིན་དུ་ངུས་པ་ན། མཉམ་དུ་ཡུན་རིང་
གཤིབས་ཀྱང་ད་བར་རང་ཉིད་ནས་གཏིང་ཟབ་ཀྱི་ཉམས་རྟོགས་མ་བྱུང་བའི་
296ལེའུ་བཅོ་ལྔ་པ། སྔར་ལམ་དུ་རང་ལོག
བདེ་སྐྱིད་ཀྱི་ཕུལ་བྱུང་གི་གཤིས་རྒྱུད་དང་། རང་ལ་འཛིན་པའི་ལྷད་མེད་རྣམ་
དག་གི་བརྩེ་སེམས་དེ་གསལ་པོར་མཐོང་སྟེ། དཔལ་ལྡན་ནི་སེམས་པ་རབ་ཏུ་
གཡོས་ནས་སྙིང་རྗེ་དང་བརྩེ་སེམས་ཀྱིས་དབང་མེད་དུ་བསྐུལ་ཏེ་བདེ་སྐྱིད་རང་
ཉིད་ཀྱི་བྲང་ཁར་ཚུར་འཐེན་ནས་འཐམས། དེ་ནས་མགོ་བོར་ལག་པས་བྱིལ་
བྱིལ་བྱེད་བཞིན་དུ་ཅུང་ཟད་འདར་བའི་ང་རོས་“བདེ་སྐྱིད། ཁྱོད་ཀྱིས་ངའི་
དོན་དུ་དཀའ་བ་མང་པོ་སྤྱད་པ་དང་སྡུག་བསྔལ་ཚད་ལས་འདས་པ་མྱོང་དགོས་
བྱུང་འདུག ད་ཆ་ཁྱོད་ཀྱང་ང་དང་འདྲ་བར་ཆགས་རྟེན་མེད་པའི་མི་ཞིག་ཏུ་
གྱུར་ཟིན་པས་ངའི་སྙིང་ལ་ཚེར་མ་བཙུགས་པ་ལྟར་གྱི་ན་ཟུག་གཏོང་གི་འདུག
འཇིག་རྟེན་ཁམས་སུ་བདེ་བ་ནི་གཞན་གྱིས་ཀྱང་རང་དང་མཉམ་དུ་ལོངས་སྤྱོད་
བྱེད་ཐུབ་པ་ཞིག་ཡིན་མོད། སེམས་ཀྱི་སྡུག་བསྔལ་ནི་གཞན་ལ་ཆ་བགོས་བྱེད་
ཐུབ་པ་ཞིག་ག་ལ་ཡིན། སླད་ཕྱིན་ངས་གཡོ་བ་མེད་པའི་བརྩེ་སེམས་ཀྱི་མེ་ལྕེས་
ཁྱེད་ཀྱི་དུམ་བུར་གས་པའི་འཁྱག་གྲང་གི་སྙིང་ཁ་དེ་གསོ་ཐུབ་པ་བྱེད་ལ། དེ་
རིང་ནས་བཟུང་ཇི་སྲིད་བར་དུ་ཁྱོད་དང་ཁ་མི་འབྲལ་བར་སྡུག་མཉམ་འཁུར་
དང་སྐྱིད་མཉམ་མྱོང་བྱེད་ཀྱི་ཡིན་”ཞེས་སྨྲས་པ་ན། བདེ་སྐྱིད་རིམ་བཞིན་ངུ་
མཚམས་ཆོད་དེ་སྐད་ཤུགས་ཆུང་ངུས་“ཁྱེད་ཀྱི་སྐད་ཆ་ཚིག་ཁ་ཤས་འདི་ངས་ལོ་
ནས་ལོ་བར་བསྒུགས་པ་ཡིན། ཁྱེད་ཀྱི་སེམས་པར་འགྱུར་བ་མ་བྱུང་ན་དུས་
པ་མི་འདུག དེ་ལས་ངས་ཁྱེད་རང་དགའ་ཤོས་ཀྱི་ལག་རྟགས་ཤིག་སྤྲོད་རྒྱུ་
གཏན་དུ་ཁྱེད་དང་མཉམ་དུ་ཡོང་གི་ཡིན་”ཞེས་ཟེར་ནས་ལག་པའི་ལྷམ་སྒྲོག་
དག་དཔལ་ལྡན་ལ་སྤྲད་དེ་སླར་ཡང་“ང་ལ་ཁྱེད་རང་བྱུང་ན་སེམས་རྟེན་དགོས་
ཡོད་”ཟེར་ཏེ་ཨམ་ཕྲག་ནས་རས་སྒྲིལ་ཞིག་བཏོན་ཏེ་སྤྲད་པས། དཔལ་ལྡན་
གྱིས་རས་སྒྲིལ་ཁ་ཕྱེ་སྟེ་ལྟ་དུས་རང་གི་ཕ་ནོར་གཙུག་གཡུ་དེ་ཡིན་པ་མཐོང་ནས་
དགའ་ཚོར་གྱིས་གདོང་ལ་འཛུམ་མདངས་འཕྱུར་བཞིན་དུ་ཡུད་ཙམ་ཞིག་མིག་
297གཙུག་གཡུ།
ཅེ་རེར་བལྟས་པའི་རྗེས་སུ། རིམ་བཞིན་སྒམ་བརླིང་གི་རྣམ་འགྱུར་ཞིག་བསྟན་
ཏེ་“ཁྱོད་ཀྱིས་སྤྲད་པའི་ལག་རྟགས་འདི་ནི། ཁྱོད་ཀྱིས་ང་ལ་འཛིན་པའི་རྣམ་
པར་དག་པའི་བརྩེ་སེམས་ཀྱི་དཔང་པོ་ཆེ་ཤོས་ཤིག་ཡིན་ཅིང་། གཙུག་གཡུ་
འདི་མཐོང་བ་ཙམ་གྱིས་ངའི་དྲིན་ཅན་གྱི་ཕ་མ་ལྷང་ལྷང་དུ་དྲན་ནས་མཐར་
ཕྱིན་པའི་དགྲ་ཤ་ལེན་རྒྱུར་མུ་མཐུད་དཔའ་སྟོབས་སྐྱེ་བའི་སྐུལ་མ་བྱེད་པས་ན།
ང་ཚོས་རང་གི་སྲོག་ལྟར་གཅེས་སྤྲད་བྱེད་དགོས་པ་དང༌། གཙུག་གཡུ་འདི་ནི་
ངའི་མེས་པོ་རྣམས་ཀྱིས་མི་ཐོག་ནས་མི་ཐོག་བར་རང་གི་ལྷག་པར་བརྩེ་བའི་
དགའ་མར་སྤྲོད་པར་བརྟེན། ད་ནི་ཁྱོད་ཀྱི་སྤྱི་གཙུག་ཏུ་འདོགས་ཀྱི་ཡིན་”ཞེས་
གཙུག་གཡུ་འདོགས་པའི་སྲོལ་མེད་ཀྱང་། ཁྱེད་ཀྱི་འདོད་པར་འདུག་ན་གང་དུ་
ཟེར། བདེ་སྐྱིད་ཀྱིས་ཅུང་འཚེར་སྣང་གི་རྣམ་པའི་སྒོ་ནས་“ལྷ་སའི་བུ་མོར་
བཏགས་ཀྱང་ངས་ཇི་སྲིད་བར་དེ་ལ་ཁྱེད་དང་མཚུངས་པའི་དགའ་ཞེན་དང་
གཅེས་སྤྲད་བྱེད་ཀྱི་ཡིན་”ཟེར་ནས་མགོ་བོ་སྒུར་སྒུར་བྱས། དཔལ་ལྡན་གྱིས་
གཙུག་གཡུ་དེ་བདེ་སྐྱིད་ཀྱི་སྤྱི་གཙུག་ཏུ་བཏགས་ཏེ་གོམ་པ་ཕྱི་བགྲོད་གཅིག་
བརྒྱབ་ནས་ཡང་སྐོར་སྐྱར་སྐོར་གྱིས་བལྟས་པའི་རྗེས་སུ་མཐར་བློ་ཡིད་རབ་ཏུ་
ཚིམས་ཏེ་འཛུམ་མདངས་ཤིག་སྟོན། བདེ་སྐྱིད་ནི་ངོ་ཚས་ལག་པ་གཉིས་ཀྱིས་
གདོང་པ་བཀབ་ནས་བསྡད།
དེའི་ཚེ་དཔལ་ལྡན་གྱི་ སྣང་བར་མཐོན་མཐིང་དགུང་སྔོན་གྱི་དབྱིངས་
ནས་རབ་གསལ་ཉི་མའི་འོད་སྟོང་ཕྱོགས་བཅུར་འགྱེད་པ་བཞིན་དྲོ་སྣང་ཚོར་ཏེ་
དེ་མུར་“བདེ་སྐྱིད། མགོ་ཡར་ཁྱོགས་ཤིག ང་གཉིས་ཀྱི་འཚོ་བའི་བགྲོད་ལམ་
ནི་རླུང་འཇགས་རླབས་གཞོམ་གྱི་རྒྱ་མཚོའི་ངོས་ལྟར་ཡངས་ཤིང་སྙོམས་པ་ཞིག་
མ་ཡིན་པར། དཀའ་སྡུག་ཉེན་འགག་གིས་ཁེངས་ཤིང་དཀན་གཟར་གྱི་རྩེ་མོར་
རྒྱུ་བའི་འཕྲང་ལམ་ཞིག་རང་ཡིན་པས། ང་ཚོས་དཀའ་སྡུག་གི་ཕྱོགས་སུ་གདོང་
298ལེའུ་བཅོ་ལྔ་པ། སྔར་ལམ་དུ་རང་ལོག
ཕྱོགས་ཏེ་ངལ་བ་མཐའ་དག་ཁྱད་གསོད་བྱས་ཏེ་མདུན་དུ་བསྐྱོད་པ་ལས། གོམ་
བཤོལ་བྱེད་པའི་གནས་མ་མཆིས་”ཞེས་སྨྲས་སོ། །
དཀའ་ སྡུག་ མི་ ཚེའི་ བཤུལ་ ལམ་ གྱི་ ཚོད་ ལྟ་ ཚོད་ བགམ་ བརྒྱུད་ ཅིང་།
སེམས་གཉིས་གཅིག་ཏུ་མཐུན་པའི་གཞོན་ནུ་ཟུང་ལག་བཏང་སྦྲེལ་ཏེ་རྩེ་དགའི་
རི་བོའི་ཕྱོགས་སུ་ཁ་གཏད་དེ་བཤུལ་རིང་གི་ལམ་བུ་ཁྱག་ཁྱོག་སྣེ་མི་མངོན་པ་
ཞིག་གི་ཐོག་ཏུ་ཁུར་པོ་རེ་ཁུར་ནས་ངང་གིས་གཤེགས་ཏེ་མཐར་མཐོང་སྣང་གི་
ཡུལ་ལས་འདས་སོ། ། །།
299གཙུག་གཡུ།
རྩོམ་སྒྲིག་པ།
དཔལ་འབྱོར།
རྩོམ་སྒྲིག་འགན་འཁུར་བ།
དོན་གྲུབ་ཕུན་ཚོགས།
མདུན་ཤོག་འཆར་འགོད་པ། བྱམས་བཟང་།
བོད་ལྗོངས་མི་དམངས་དཔེ་སྐྲུན་ཁང་།
དཔེ་སྐྲུན་འགྲེམ་སྤེལ་ཚན་པ།
པར་འདེབས་ཚན་པ།
(ལྷ་ས་གླིང་སྐོར་བྱང་ལམ་སྒོ་ཨང་23པ་)
ལྷོ་ནུབ་ལྕགས་བཞུ་ས་གཤིས་པར་འདེབས་བཟོ་གྲྭ།
དེབ་ཚད།
850 X 1168 1/32
པར་ཤོག
9.75
ཡིག་གྲངས།
ཁྲི་15
པར་གཞི།
པར་ཐེངས།
པར་གྲངས།
1985ལོའི་ཟླ་8པར་པར་གཞི་1བཏབ།
2003ལོའི་ཟླ་5པར་པར་གཞི་2བཏབ།
2,001-8,000
དཔེ་དེབ་ཨང་རྟགས།
ISBN7 - 223 -01556-X/I•357
རིན་གོང་སྒོར།
12.00
པར་གཞི་སྒེར་བདག་ཡིན་པས་འདྲ་བཅོས་པར་འདེབས་མི་ཆོག